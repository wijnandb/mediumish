<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>LeestMeer</title>
    <description>Leesmateriaal voor SGBonaire. Nieuws, actualiteiten en boeken.</description>
    <link>http://localhost:4000/</link>
    <atom:link href="http://localhost:4000/feed.xml" rel="self" type="application/rss+xml"/>
    <pubDate>Wed, 25 Sep 2019 22:26:52 +0200</pubDate>
    <lastBuildDate>Wed, 25 Sep 2019 22:26:52 +0200</lastBuildDate>
    <generator>Jekyll v3.8.5</generator>
    
      <item>
        <title>Zaak van moordverdachte Sarah W. uitgesteld</title>
        <description>&lt;p class=&quot;intro&quot;&gt;De pro-formazitting rond de moordzaak van Tob Cohen is uitgesteld tot 26 september. Dat heeft de rechtbank in Nairobi maandagochtend bepaald.&lt;/p&gt;
&lt;p&gt;Er is besloten de zaak aan te houden zodat de verdachte geestelijk kan worden onderzocht, wat al de bedoeling was. Waarschijnlijk zal dit donderdag plaatshebben. De sectie op het lichaam van de Nederlandse zakenman zal ook vandaag niet gebeuren, maar morgenochtend.&lt;/p&gt;
&lt;p&gt;De minnaar van Sarah W., de eveneens gearresteerde Peter K., staat vandaag ook nog niet terecht. Hij moet wel binnenkort plaatsnemen in de beklaagdenbank.&lt;/p&gt;
&lt;p&gt;Tob Cohen werd vrijdag aangetroffen in een septic tank in de tuin achter zijn villa. Daarmee kreeg de verdwijningszaak, waarbij al rekening werd gehouden met moord, een even onverwacht snelle als dramatische ontknoping.&lt;/p&gt;
&lt;p&gt;Sarah W. is nog atijd hoofdverdachte in de zaak.&lt;/p&gt;
</description>
        <pubDate>Mon, 16 Sep 2019 11:00:19 +0200</pubDate>
        <link>http://localhost:4000/zaak_van_moordverdachte_sarah_w._uitgesteld/</link>
        <guid isPermaLink="true">http://localhost:4000/zaak_van_moordverdachte_sarah_w._uitgesteld/</guid>
        
        
        <category>entertainment</category>
        
        <category>opinie</category>
        
      </item>
    
      <item>
        <title>Sport Kort: Makkelie fluit CL-kraker</title>
        <description>&lt;p class=&quot;intro&quot;&gt;In de rubriek Sport Kort heeft Telesport aandacht voor de meest uiteenlopende gebeurtenissen in de sportwereld: van voetbal tot darts, van tennis tot golf, van atletiek tot wielrennen en alles daar tussenin. Dagelijks verzamelen we in Sport Kort het korte nieuws van alle kanten. Bekijk hieronder het overzicht van maandag 16 september.&lt;/p&gt;
&lt;p&gt;Makkelie fluit Atlético Madrid - Juventus&lt;/p&gt;
&lt;p&gt;10.50 uur Scheidsrechter Danny Makkelie heeft woensdag de leiding over het duel tussen Atlético Madrid en Juventus in de Champions League. De Europese voetbalbond UEFA wees de 36-jarige Makkelie aan voor de wedstrijd uit groep D. Makkelie komt bij Juventus met verdediger Matthijs de Ligt een landgenoot tegen.&lt;/p&gt;
&lt;p&gt;Het duel in het Estadio Metropolitano in de Spaanse hoofdstad begint om 21.00 uur. Jochem Kamphuis en Bas Nijhuis fungeren als respectievelijk videoscheidsrechter en assistent-VAR.&lt;/p&gt;
&lt;p&gt;Pliskova weer naar WTA Finals&lt;/p&gt;
&lt;p&gt;Tennisster Karolina Pliskova heeft zich verzekerd van deelname aan de WTA Finals in Shenzhen. De 27-jarige Tsjechische boekte afgelopen week in Zhengzhou haar vierde toernooizege van dit jaar. Pliskova is daardoor zeker van een startbewijs voor het eindejaarstoernooi met de acht beste tennissters van het seizoen.&lt;/p&gt;
&lt;p&gt;Pliskova bereikte de afgelopen twee jaar steeds de halve finales van het toernooi dat toen nog in Singapore werd gehouden. In 2017 verloor ze van Caroline Wozniacki, vorig jaar van Sloane Stephens. Met de verhuizing van Singapore naar Shenzhen is het prijzengeld ook verdubbeld naar 14 miljoen dollar, omgerekend zo'n 12,5 miljoen euro.&lt;/p&gt;
&lt;p&gt;Bertens blijft nummer 8&lt;/p&gt;
&lt;p&gt;08.25 uur Hoewel tennisster Kiki Bertens afgelopen week in Zhengzhou direct werd uitgeschakeld, blijft ze de nummer 8 van de wereld. Bertens had geen punten te verdedigen en leverde daarom niets in. De beste Nederlandse tennisster van dit moment speelt deze week in Osaka. Vorig jaar schreef ze in dezelfde periode van het seizoen het toernooi van Seoul op haar naam.&lt;/p&gt;
&lt;p&gt;De Australische Ashleigh Barty voert de wereldranglijst aan, gevolgd door Karolina Pliskova. De Tsjechische pakte afgelopen week de titel op het Chinese hardcourt in Zhengzhou. Bianca Andreescu, de 19-jarige winnares van de US Open, staat nog steeds op de vijfde plek.&lt;/p&gt;
</description>
        <pubDate>Mon, 16 Sep 2019 10:57:00 +0200</pubDate>
        <link>http://localhost:4000/sport_kort_makkelie_fluit_cl-kraker/</link>
        <guid isPermaLink="true">http://localhost:4000/sport_kort_makkelie_fluit_cl-kraker/</guid>
        
        
        <category>sport</category>
        
      </item>
    
      <item>
        <title>Shell stevig in de lift; Air France KLM duikt</title>
        <description>&lt;p class=&quot;intro&quot;&gt;De AEX hield maandagochtend de blik neerwaarts gericht. Na de opmars van de koersen in de voorbije weken zorgden de opgelopen spanningen in het Midden-Oosten voor een terugtrekkende beweging bij beleggers. Bij de hoofdfondsen kende RD Shell een forse opleving gesteund door de sterk aangetrokken olieprijzen. In de Midkap waren SBM en Fugro daardoor gewild.&lt;/p&gt;
&lt;p&gt;De AEX-index noteerde rond kwart voor elf 0,5% in de min op 574 punten. De Midkap-index ging 0,7% omlaag naar 836,12 punten.&lt;/p&gt;
&lt;p&gt;Elders in Europa keek Parijs aan tegen een verlies van 0,6%. Frankfurt leverde ook 0,6% in. Londen raakte 0,5% kwijt.&lt;/p&gt;
&lt;p&gt;Olie-installaties in Abqaiq en Khurais werden zaterdag door vermoedelijk meerdere drones getroffen. Daarmee werd ongeveer 5% van de wereldwijde olieproductie stilgelegd. De Amerikaanse president Donald Trump heeft toestemming gegeven om olie van de strategische reserve van het land te gebruiken. De Brentprijs knalde rond 10.00 uur (Nederlandse tijd) iets meer dan 8% omhoog naar $65,28 in reactie op de toegenomen spanningen in het Midden-Oosten.&lt;/p&gt;
&lt;p&gt;Hoofdrol voor Shell&lt;/p&gt;
&lt;p&gt;In de grotendeels roodgekleurde AEX speelde Shell de hoofdrol met een koerssprong van 2,9% in reactie op de forse toename van de olieprijzen. KPN steeg 0,3%.&lt;/p&gt;
&lt;p&gt;Adyen daarentegen leverde 1,7% in. Staalconcern ArcelorMittal moest 2,2% afstaan. Wolters Kluwer behoorde ook bij de grotere dalers met een terugval van 2,7%. AkzoNobel gleed 2,7% weg.&lt;/p&gt;
&lt;p&gt;De financiële waarden die vorige week in de lift zaten, moesten terrein prijsgeven. De koers van ING zakte 1,8%, terwijl Aegon eveneens 1,8% verloor.&lt;/p&gt;
&lt;p&gt;In de Midkap-index werd Air France KLM 3,5% teruggeworpen. De luchtvaartmaatschappij ging gebukt onder de forse stijging van de olieprijzen. Arcadis had ook een mindere dag met een koersverlies van 2,6%.&lt;/p&gt;
&lt;p&gt;Aan de andere kant werd olie-dienstverlener SBM Offshore gesteund door de flink aangetrokken olieprijzen 1,7% meer waard. Bodemonderzoeker Fugro dikte 2,8% aan.&lt;/p&gt;
&lt;p&gt;Op de lokale markt liet Prosus dat vorige week een stralend beursdebuut maakte 1,5% liggen. Analisten van Jefferies zijn begonnen met het volgen van het aandeel en plakten er en er een underperform-advies op.&lt;/p&gt;
&lt;p&gt;Meer financieel nieuws via de mail? Schrijf je hier in voor onze nieuwsbrief!&lt;/p&gt;
</description>
        <pubDate>Mon, 16 Sep 2019 10:52:00 +0200</pubDate>
        <link>http://localhost:4000/shell_stevig_in_de_lift;_air_france_klm_duikt/</link>
        <guid isPermaLink="true">http://localhost:4000/shell_stevig_in_de_lift;_air_france_klm_duikt/</guid>
        
        
        <category>financieel</category>
        
        <category>koersen</category>
        
      </item>
    
      <item>
        <title>Simply Red sluit Europese tour af in Amsterdam</title>
        <description>&lt;p class=&quot;intro&quot;&gt;Simply Red geeft vrijdag 27 november een concert in de Ziggo Dome. Dit kondigt concertorganisator Mojo maandag aan. Amsterdam is de laatste stop in de langverwachte tour die Simply Red volgend jaar maakt.&lt;/p&gt;
&lt;p&gt;De Simply Red Tour 2020 begint op dinsdag 6 oktober in Newcastle. De band treedt op in het Verenigd Koninkrijk, Ierland, Duitsland, Oostenrijk, Zwitserland, Frankrijk, België, Italië, Slovakije, Tsjechië, Hongarije en Polen. Tijdens de tournee speelt de band naast enkele nieuwe songs de klassiekers als Stars, Holding Back The Year, Fairgroud en Money’s Too Tight To Mention.&lt;/p&gt;
&lt;p&gt;Op 8 november van dit jaar brengt Simply Red het nieuwe album Blue Eyed Soul uit. Alle tien nummers, inclusief de nieuwe single Thinking Of You, zijn geschreven door Mick Hucknall. Hij is sinds het allereerste begin in 1985 songwriter en bandleider.&lt;/p&gt;
</description>
        <pubDate>Mon, 16 Sep 2019 10:46:56 +0200</pubDate>
        <link>http://localhost:4000/simply_red_sluit_europese_tour_af_in_amsterdam/</link>
        <guid isPermaLink="true">http://localhost:4000/simply_red_sluit_europese_tour_af_in_amsterdam/</guid>
        
        
        <category>entertainment</category>
        
      </item>
    
      <item>
        <title>Leiders harde kern Juventus opgepakt</title>
        <description>&lt;p class=&quot;intro&quot;&gt;De Italiaanse politie heeft meerdere leiders van zogenaamde Ultra-groepen rond Juventus opgepakt.&lt;/p&gt;
&lt;p&gt;Twaalf mensen uit de harde kern van de Italiaanse voetbalclub worden verdacht van afpersing, witwassen en openlijke geweldpleging. De club waarvoor onder anderen Cristiano Ronaldo en Matthijs de Ligt uitkomen, heeft de zaak zelf aan het rollen gebracht omdat er sprake was van grootscheepse zwarthandel in kaarten.&lt;/p&gt;
&lt;p&gt;De kopstukken van het gewelddadige deel van de Juve-aanhang zouden de tickethandel voor de vakken waarin zij plaatsnemen met ’militaire precisie’ onder controle hebben en daarbij medewerkers van de club hebben bedreigd, meldden Italiaanse media op basis van informatie van de onderzoekers. De verdachten zijn op verschillende plaatsen in Italië opgepakt.&lt;/p&gt;
</description>
        <pubDate>Mon, 16 Sep 2019 10:45:54 +0200</pubDate>
        <link>http://localhost:4000/leiders_harde_kern_juventus_opgepakt/</link>
        <guid isPermaLink="true">http://localhost:4000/leiders_harde_kern_juventus_opgepakt/</guid>
        
        
        <category>sport</category>
        
      </item>
    
      <item>
        <title>Zwerm bijen houdt vliegtuig uren aan de grond</title>
        <description>&lt;p class=&quot;intro&quot;&gt;Een vlucht van Air India heeft urenlange vertraging opgelopen door een zwerm bijen. Die was neergestreken op een cockpitraam van een passagiersvliegtuig op de luchthaven van het Indiase Calcutta, zeggen de autoriteiten.&lt;/p&gt;
&lt;p&gt;Personeel deed zondag meerdere vergeefse pogingen de bijen te verdrijven. Daarna lieten medewerkers waterspuiten aanrukken om het raam schoon te spuiten. Het zou vervolgens nog een uur hebben geduurd tot de insecten ook daadwerkelijk de aftocht bliezen.&lt;/p&gt;
&lt;p&gt;De vlucht naar het Indiase Agartala liep uiteindelijk zo’n 3,5 uur vertraging op. Het vliegtuig had 136 passagiers aan boord, onder wie een minister uit Bangladesh.&lt;/p&gt;
</description>
        <pubDate>Mon, 16 Sep 2019 10:43:42 +0200</pubDate>
        <link>http://localhost:4000/zwerm_bijen_houdt_vliegtuig_uren_aan_de_grond/</link>
        <guid isPermaLink="true">http://localhost:4000/zwerm_bijen_houdt_vliegtuig_uren_aan_de_grond/</guid>
        
        
        <category>entertainment</category>
        
        <category>opinie</category>
        
      </item>
    
      <item>
        <title>Manifest Coalitie-Y: druk op jongeren moet omlaag</title>
        <description>&lt;p&gt;Er komt steeds meer druk te liggen op twintigers en dertigers. De studiedruk is hoog en jongeren hebben slechte vooruitzichten op de woning- en arbeidsmarkt. Coalitie-Y, een samenwerkingsverband opgericht door een aantal jongerenorganisaties, tv-presentator Tim Hofman en de ChristenUnie, willen dat dat verandert.&lt;/p&gt;
&lt;p&gt;Daarom bieden ze later vandaag premier Rutte een manifest aan waarin ze zich uitspreken voor vaste banen, betaalbare woningen en het afschaffen van het leenstelsel en het opnieuw invoeren van de basisbeurs.&lt;/p&gt;
&lt;p&gt;Initiatiefnemer van Coalitie-Y is ChristenUnie-leider Gert-Jan Segers. &quot;Het begon bij mij thuis&quot;, zei hij in het NOS Radio 1 Journaal. &quot;Ik heb zelf studerende dochters en zij vertelden over hun problemen en die van hun generatiegenoten.&quot; Bij bezoeken aan hogescholen en universiteiten kreeg Segers daarna keer op keer hetzelfde verhaal te horen. &quot;Jongeren zeiden tegen mij: ik wil heel veel, maar er hangt toch een zwaard van Damocles boven mijn hoofd'.&quot;&lt;/p&gt;
&lt;p&gt;Dat bevestigt ook Alex Tess Rutte, voorzitter van de Landelijke Studentenvakbond. &quot;Onze generatie heeft heel veel zin om wat te gaan maken van de wereld en om zijn steentje bij te dragen, maar de stapeling van beleid van de afgelopen jaren leidt tot een heel giftige cocktail. Onze generatie is bijvoorbeeld ook de eerste generatie die het historisch gezien slechter krijgt dan zijn ouders.&quot;&lt;/p&gt;
&lt;p&gt;Rutte verwijst naar het SER-rapport dat twee weken geleden verscheen. Daarin staat dat jongeren van nu veel later allerlei dingen doen dan eerdere generaties. Zo krijgen ze later een eigen woning, want door studieschuld en tijdelijke contracten kunnen ze maar moeilijk een hypotheek krijgen. Ook zijn ze zo'n drie jaar ouder dan tien jaar geleden als ze hun eerste vaste contract krijgen. Daardoor verdienen ze minder en bouwen minder pensioen op. Door al deze onzekere factoren beginnen ze ook later aan kinderen.&lt;/p&gt;
&lt;h2&gt;Lagere overdrachtsbelasting&lt;/h2&gt;
&lt;p&gt;In het manifest van Coalitie-Y staan tien punten, waarvan het belangrijkste de afschaffing van het leenstelsel en de herinvoering van de basisbeurs is. De coalitiepartijen CDA en ChristenUnie waren geen voorstander van het leenstelsel, maar zijn er in het regeerakkoord wel mee akkoord gegaan. Deze kabinetsperiode verandert er in elk geval niets.&lt;/p&gt;
&lt;p&gt;Segers zegt dat het volgende kabinet er mee aan de slag moet gaan. &quot;Inmiddels is er zo'n ruime meerderheid in de Kamer die een einde wil maken aan het leenstelsel dat je er bijna zeker van kunt zijn dat het bij de volgende kabinetsformatie, wie er ook in het kabinet zit, gaat gebeuren.&quot;&lt;/p&gt;
&lt;p&gt;Andere punten in het manifest zijn het creëren van meer zekerheid op de arbeidsmarkt door het aanpakken van de kloof tussen vast werk, flexwerk en zzp'ers, het aanpakken van de woningmarkt en de prestatiedruk in het onderwijs en het realiseren van een 'eerlijk en eenvoudig' pensioenstelsel.&lt;/p&gt;
&lt;p&gt;&quot;We gaan kijken wat we op korte termijn al kunnen doen&quot;, zegt Segers. Dan gaat het bijvoorbeeld om maatregelen op de woningmarkt, zoals het verlagen van de overdrachtsbelasting voor starters en het aanpakken van huisjesmelkers.&lt;/p&gt;
&lt;h2&gt;Losse stukjes&lt;/h2&gt;
&lt;p&gt;&quot;Ik wil mij deze week al sterk maken voor een generatietoets. Ook een van de tien punten van Coalitie-Y&quot;, zegt Segers. &quot;Bij grote beleidsmomenten, zoals een klimaatakkoord of een pensioenakkoord, moet beter gelet worden op de gevolgen voor latere generaties, voor jongeren.&quot; &lt;/p&gt;
&lt;p&gt;Alex Tess Rutte voegt daar aan toe dat er niet alleen moet worden gekeken naar de losse stukjes beleid. &quot;Als losse stukjes kun je van al die dingen misschien zeggen dat het een verstandige keuze is voor Nederland, maar als je dan gaat kijken naar wat voor uitwerking het heeft op één specifieke generatie, dan gaat dat volgens mij veel te ver. &quot;&lt;/p&gt;
</description>
        <pubDate>Mon, 16 Sep 2019 10:38:54 +0200</pubDate>
        <link>http://localhost:4000/manifest_coalitie-y_druk_op_jongeren_moet_omlaag/</link>
        <guid isPermaLink="true">http://localhost:4000/manifest_coalitie-y_druk_op_jongeren_moet_omlaag/</guid>
        
        
        <category>nieuws</category>
        
      </item>
    
      <item>
        <title>Kempencross: nog drie mensen in ziekenhuis</title>
        <description>&lt;p class=&quot;intro&quot;&gt;Van de vier mensen die zondag in het ziekenhuis werden opgenomen nadat in Leende een ’racewagen’ het publiek inreed, liggen er nog drie in het ziekenhuis. Een 14-jarige jongen werd zondag nog uit het ziekenhuis ontslagen.&lt;/p&gt;
&lt;p&gt;De gewonden zijn volgens de politie allen Belgen. Het gaat naast de 14-jarige om twee mannen (33 en 44 jaar) en een vrouw (35). Zij liepen beenletsel op en liggen nog in het ziekenhuis.&lt;/p&gt;
&lt;p&gt;De ruzie ontstond toen de organisatie van de Kempencross de laatste van de drie races van de dag wilde annuleren, omdat er wegens droogte en stof te weinig zicht was. Sommige deelnemers eisten hun geld terug en er ontstond ruzie waarbij werd gevochten. Een 21-jarige bestuurder uit Reuver zou vervolgens met zijn ’raceauto’ het publiek zijn ingereden. De bestuurder van de auto is aangehouden, net als een vrouw van 17 uit Veghel. Wat haar rol precies is, is onduidelijk.&lt;/p&gt;
&lt;p&gt;Wraak&lt;/p&gt;
&lt;p&gt;In totaal raakten zeven mensen gewond. Drie van hen werden nagekeken door ambulancepersoneel. Agenten grepen in toen mensen uit het publiek de twee verdachten in de ’racewagen’ belaagden.&lt;/p&gt;
&lt;p&gt;De autocross werd gehouden op de Maarheezerweg in het Brabantse Leende.&lt;/p&gt;
</description>
        <pubDate>Mon, 16 Sep 2019 10:26:47 +0200</pubDate>
        <link>http://localhost:4000/kempencross_nog_drie_mensen_in_ziekenhuis/</link>
        <guid isPermaLink="true">http://localhost:4000/kempencross_nog_drie_mensen_in_ziekenhuis/</guid>
        
        
        <category>entertainment</category>
        
        <category>opinie</category>
        
      </item>
    
      <item>
        <title>VS; satellietbeelden tonen dat Iran betrokken was bij olie-aanval</title>
        <description>&lt;p&gt;De Amerikaanse veiligheidsdiensten beschikken over satellietbeelden en andere inlichtingen die zouden aantonen dat Iran betrokken was bij de aanval met drones op olie-installaties in Saudi-Arabië. President Trump zinspeelt op een mogelijke militaire vergeldingsactie.&lt;/p&gt;
&lt;p&gt;De verantwoordelijkheid voor de aanvallen van dit weekend is opgeeïst door Houthi-rebellen die in Jemen strijden tegen een coalitie onder leiding van Saudi-Arabië. De Amerikanen vinden de claim ongeloofwaardig. Ze zeggen dat de aanvallen te omvangrijk waren om door de Houthi-rebellen uitgevoerd te kunnen worden. De VS houdt Iran verantwoordelijk, dat land spreekt de beschuldigingen tegen.&lt;/p&gt;
&lt;p&gt;President Trump beschuldigt op Twitter Iran niet rechtstreeks. Hij schrijft dat de VS weet wie er verantwoordelijk is voor de aanvallen en dat hij klaar zit in om in actie te komen. Hij wil wachten tot Saudi-Arabië zelf een schuldige heeft aangewezen.&lt;/p&gt;
&lt;p&gt;Bij de aanvallen met drones ontstonden grote branden. De branden zijn volgens de Saudische autoriteiten onder controle. Het Saudische staatsbedrijf heeft de olieproductie wel moeten halveren. Dat betekent dat er dagelijks 5,7 miljoen vaten olie minder geproduceerd worden.&lt;/p&gt;
&lt;p&gt;De prijzen van ruwe olie zijn na de aanvallen van dit weekend flink gestegen. De prijs van een vat Brentolie steeg bij het begin van de handel in Azië met 19 procent, naar 71,95. De prijs van een vat West Texas Intermediate, die ook een belangrijk referentiepunt is voor de oliemarkt, steeg met 15 procent naar 63,45 dollar.&lt;/p&gt;
&lt;p&gt;De verwachting is dat prijzen aan de pomp in de komende dagen ook zullen stijgen.&lt;/p&gt;
</description>
        <pubDate>Mon, 16 Sep 2019 10:26:40 +0200</pubDate>
        <link>http://localhost:4000/vs;_satellietbeelden_tonen_dat_iran_betrokken_was_bij_olie-aanval/</link>
        <guid isPermaLink="true">http://localhost:4000/vs;_satellietbeelden_tonen_dat_iran_betrokken_was_bij_olie-aanval/</guid>
        
        
        <category>nieuws</category>
        
      </item>
    
      <item>
        <title>Deal Thuisbezorgd in Leiden en Eindhoven</title>
        <description>&lt;p class=&quot;intro&quot;&gt;Thuisbezorgd.nl, onderdeel van Takeaway.com, heeft een deal gesloten met de stationsformules op Eindhoven en Leiden Centraal. Reizigers kunnen eten bestellen bij formules zoals Julia's, AH to go en Burger King, direct online afrekenen en hun bestelling afhalen zonder in de rij te staan.&lt;/p&gt;
&lt;p&gt;Er werden geen financiële details gemeld over de samenwerking. De twee steden zijn gekozen vanwege de vele treinreizigers en studenten die gebruikmaken van de stations. In Leiden komen dagelijks ongeveer 103.000 reizigers en in Eindhoven zijn dat er gemiddeld 84.000. Afhankelijk van het succes van het experiment overweegt Thuisbezorgd.nl om zijn afhaalservice in 2020 aan te bieden op stations in het hele land.&lt;/p&gt;
</description>
        <pubDate>Mon, 16 Sep 2019 10:19:50 +0200</pubDate>
        <link>http://localhost:4000/deal_thuisbezorgd_in_leiden_en_eindhoven/</link>
        <guid isPermaLink="true">http://localhost:4000/deal_thuisbezorgd_in_leiden_en_eindhoven/</guid>
        
        
        <category>financieel</category>
        
        <category>koersen</category>
        
      </item>
    
  </channel>
</rss>

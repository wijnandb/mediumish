<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>LeestMeer</title>
    <description>Leesmateriaal voor SGBonaire. Nieuws, actualiteiten en boeken.</description>
    <link>http://localhost:4000/</link>
    <atom:link href="http://localhost:4000/feed.xml" rel="self" type="application/rss+xml"/>
    <pubDate>Fri, 06 Dec 2019 12:20:16 +0100</pubDate>
    <lastBuildDate>Fri, 06 Dec 2019 12:20:16 +0100</lastBuildDate>
    <generator>Jekyll v3.8.5</generator>
    
      <item>
        <title>Baby volledig hersteld na levend te zijn gevonden in graf</title>
        <description>&lt;p class=&quot;intro&quot;&gt;Een te vroeg geboren baby'tje, dat levend werd teruggevonden in een begraven pot in India, herstelt goed. Dat maakte haar behandelend arts Dr. Ravi Khanna donderdag bekend.&lt;/p&gt;
&lt;p&gt;Half oktober werd het kindje in kritieke toestand naar het ziekenhuis gebracht. Het meisje leed onder meer aan bloedvergiftiging en had ze onvoldoende bloedplaatjes. Hoelang het meisje onder de grond heeft gelegen, is niet bekend.&lt;/p&gt;
&lt;p&gt;Inmiddels is het meisje flink aangekomen, kan ze zelfstandig ademen en heeft ze weer voldoende bloedplaatjes, zo vertelt kinderarts Khanna aan BBC.&lt;/p&gt;
&lt;p&gt;Ouders&lt;/p&gt;
&lt;p&gt;Wie de ouders van het meisje zijn is niet bekend, ze zal waarschijnlijk worden opgegeven voor adoptie. Momenteel verblijft zij bij kinderwelzijnsautoriteiten in het district Bareilly, in de noordelijke staat Uttar Pradesh.&lt;/p&gt;
&lt;p&gt;Het meisje werd gevonden door Hitesh Sirohi, een man uit het district. Hij wilde zijn eigen doodgeboren dochter begraven, en groef daarom een gat, schrijft BBC. De man verklaarde zo’n 90 centimeter diep te hebben gegraven toen hij op de kleien pot stuitte. De pot brak en de baby begon te huilen.&lt;/p&gt;
&lt;p&gt;Sterk vermagerd en onderkoeld&lt;/p&gt;
&lt;p&gt;De baby werd naar een gespecialiseerd ziekenhuis gebracht, waar werd geconstateerd dat het meisje prematuur was. Toen ze binnenkwam woog ze slechts 1,1 kilo en was ze sterk vermagerd. Ook was ze onderkoeld en had ze een te lage bloedsuikerspiegel.&lt;/p&gt;
&lt;p&gt;Het meisje heeft wekenlang in het ziekenhuis gelegen, maar donderdag stelt behandelend arts Ravi Khanna dat het meisje al 2,5 kilo weegt en flesvoeding kan drinken: „Ze is helemaal gezond.”&lt;/p&gt;
</description>
        <pubDate>Fri, 06 Dec 2019 12:17:05 +0100</pubDate>
        <link>http://localhost:4000/baby_volledig_hersteld_na_levend_te_zijn_gevonden_in_graf/</link>
        <guid isPermaLink="true">http://localhost:4000/baby_volledig_hersteld_na_levend_te_zijn_gevonden_in_graf/</guid>
        
        
        <category>buitenland</category>
        
      </item>
    
      <item>
        <title>Britse vrouw overleeft hartstilstand van zes uur</title>
        <description>&lt;p class=&quot;intro&quot;&gt;Een Britse vrouw heeft op miraculeuze wijze een hartstilstand van zes uur overleefd. Tijdens een wandeling met haar man door de Pyreneeën, kwam het stel in een sneeuwstorm terecht. Audrey Mash (34) raakte zwaar onderkoeld: haar lichaamstemperatuur daalde tot twintig graden.&lt;/p&gt;
&lt;p&gt;„Toen ik in het ziekenhuis aankwam, zag het er niet goed voor me uit”, zo vertelt Audrey aan The Telegraph. „Ik mag me erg gelukkig prijzen dat de artsen zich realiseerden dat er iets was wat ze konden doen en niet opgaven.”&lt;/p&gt;
&lt;p&gt;Dat ’iets’ bleek een machine te zijn die het bloed van de vrouw buiten haar lichaam opwarmde en er zuurstof aan toevoegde om het daarna weer toe te dienen. Nadat haar lichaamstemperatuur gestegen was tot dertig graden, werd haar hart weer op gang gebracht door middel van een defibrillator.&lt;/p&gt;
&lt;p&gt;De vrouw heeft relatief weinig overgehouden aan de hartstilstand. „Omdat haar hersenen koud waren, is er geen schade”, zo vertelt een arts. Ze heeft alleen nog wat problemen met haar mobiliteit en het gevoel in haar handen. „Het gaat goed met me. Ik kan weer aan het werk, m’n leven weer oppakken. Ik ben niet gelovig, maar dit is net een wonder.”&lt;/p&gt;
&lt;p&gt;De vrouw denkt alweer aan een nieuwe wandeling door de bergen. Ze hoopt er begin volgend jaar weer een te kunnen maken. „Ik wil niet dat deze hobby van me wordt afgenomen.”&lt;/p&gt;
</description>
        <pubDate>Fri, 06 Dec 2019 12:16:31 +0100</pubDate>
        <link>http://localhost:4000/britse_vrouw_overleeft_hartstilstand_van_zes_uur/</link>
        <guid isPermaLink="true">http://localhost:4000/britse_vrouw_overleeft_hartstilstand_van_zes_uur/</guid>
        
        
        <category>buitenland</category>
        
      </item>
    
      <item>
        <title>KPN sluit rest van Amsterdam aan op glasvezel</title>
        <description>&lt;p class=&quot;intro&quot;&gt;KPN gaat alle huishoudens in Amsterdam aansluiten op het glasvezelnetwerk, zo maakten het telecombedrijf en de gemeente vrijdag bekend. Een deel van de hoofdstad had al toegang tot deze snellere internetaansluiting, maar nu volgt de rest.&lt;/p&gt;
&lt;p&gt;De eerste huishoudens worden halverwege volgend jaar aangesloten. KPN begint met aanleggen in Amsterdam-Noord en een deel van Amsterdam-Buitenveldert. Daarna volgen geleidelijk andere wijken. De aanleg duurt meerdere jaren.&lt;/p&gt;
&lt;p&gt;Verantwoordelijk wethouder Touria Meliani zegt dat het de wens van het college van B en W was om te beginnen in Amsterdam-Noord. &quot;Zodat het gebied zich verder kan ontwikkelen als digitale koploper voor bedrijven, consumenten en bewoners.&quot;&lt;/p&gt;
&lt;p&gt;90.000 huishoudens&lt;/p&gt;
&lt;p&gt;Door de aanleg krijgen bewoners ook te maken met graafwerkzaamheden in de straat. KPN schrijft dat bewoners hier van tevoren over worden geïnformeerd.&lt;/p&gt;
&lt;p&gt;Eerder heeft KPN al 90.000 huishoudens verbonden met glasvezel in de Amsterdamse wijken IJburg, de Oosterparkbuurt, de Indische Buurt, De Aker, Nieuw Sloten en Osdorp.&lt;/p&gt;
</description>
        <pubDate>Fri, 06 Dec 2019 12:15:11 +0100</pubDate>
        <link>http://localhost:4000/kpn_sluit_rest_van_amsterdam_aan_op_glasvezel/</link>
        <guid isPermaLink="true">http://localhost:4000/kpn_sluit_rest_van_amsterdam_aan_op_glasvezel/</guid>
        
        
        <category>financieel</category>
        
        <category>koersen</category>
        
      </item>
    
      <item>
        <title>FOTO: André en Bridget smoorverliefd in Parijs</title>
        <description>&lt;p class=&quot;intro&quot;&gt;Momenteel genieten André Hazes (25) en Bridget Maasland (45) van een vakantie in de stad van de liefde, Parijs. Op Instagram deelt Bridget naar hartenlust romantische foto’s van haar met de zanger. Vrijdag plaatst ze een nieuw kiekje.&lt;/p&gt;
&lt;p&gt;„About last night!”, schrijft Bridget bij de foto van haar en André.&lt;/p&gt;
&lt;p&gt;De twee genoten donderdagavond van een sexy cabaretshow in de beroemde Le Crazy Horse Saloon. De club is vergelijkbaar met de Moulin Rouge en is ook een van de grote toeristische trekpleisters van Parijs.&lt;/p&gt;
&lt;p&gt;André en Bridget steken hun liefde niet onder stoelen of banken. Donderdag plaatste de presentatrice ook van een foto van haar met de zanger op Instagram. De twee lieten toen weten in Parijs te zijn.&lt;/p&gt;
</description>
        <pubDate>Fri, 06 Dec 2019 12:13:23 +0100</pubDate>
        <link>http://localhost:4000/foto_andr%C3%A9_en_bridget_smoorverliefd_in_parijs/</link>
        <guid isPermaLink="true">http://localhost:4000/foto_andr%C3%A9_en_bridget_smoorverliefd_in_parijs/</guid>
        
        
        <category>entertainment</category>
        
      </item>
    
      <item>
        <title>Arme mensen maken kans op gratis kaartjes voor het Songfestival</title>
        <description>&lt;p&gt;Mensen uit Rotterdam die niet zo veel geld hebben, kunnen gratis kaartjes winnen voor het Songfestival! De gemeente gaat 8000 tickets weggeven.&lt;/p&gt;
&lt;p&gt;Negen shows&lt;/p&gt;
&lt;p&gt;Vanaf half december kunnen mensen zich ervoor aanmelden, en dan checkt de gemeente of ze er kans op maken. De kaartjes worden verspreid over negen shows: zes repetities, twee halve finales en de grote finale. &lt;/p&gt;
&lt;p&gt;De grote finale is op 16 mei 2020.&lt;/p&gt;
&lt;p&gt;&lt;img src=&quot;http://feeds.feedburner.com/~r/jeugdjournaal/~4/Vcu5XRr1OFg&quot; height=&quot;1&quot; width=&quot;1&quot; alt=&quot;&quot; /&gt;&lt;/p&gt;
</description>
        <pubDate>Fri, 06 Dec 2019 12:13:12 +0100</pubDate>
        <link>http://localhost:4000/arme_mensen_maken_kans_op_gratis_kaartjes_voor_het_songfestival/</link>
        <guid isPermaLink="true">http://localhost:4000/arme_mensen_maken_kans_op_gratis_kaartjes_voor_het_songfestival/</guid>
        
        
        <category>jeugdjournaal</category>
        
      </item>
    
      <item>
        <title>EK kortebaan: Goud lonkt opnieuw voor Kamminga en Toussaint</title>
        <description>&lt;p class=&quot;intro&quot;&gt;Zwemmer Arno Kamminga heeft zich bij de EK kortebaan in Glasgow als eerste geplaatst voor de halve finales van de 100 meter schoolslag.&lt;/p&gt;
&lt;p&gt;De 24-jarige Katwijker, die donderdag de Europese titel veroverde op de 200 school, tikte in zijn serie aan in 56,71 seconden. De houder van het Nederlands record (56,20) was daarmee een halve seconde sneller dan de nummer 2, de IJslander Anton Sveinn McKee: 57,21.&lt;/p&gt;
&lt;p&gt;Kamminga pakte in het 25 meterbad in Glasgow al brons op de 50 school en goud op de 200 school. Op beide afstanden zwom hij Nederlands records.&lt;/p&gt;
&lt;p&gt;Kira Toussaint, die ook al wekenlang in topvorm verkeert, kwalificeerde zich in 2.04,64 als derde voor de finale van de 200 meter rugslag die vrijdagavond op het programma staat. Toussaint veroverde donderdag goud op de 100 rug.&lt;/p&gt;
</description>
        <pubDate>Fri, 06 Dec 2019 12:09:34 +0100</pubDate>
        <link>http://localhost:4000/ek_kortebaan_goud_lonkt_opnieuw_voor_kamminga_en_toussaint/</link>
        <guid isPermaLink="true">http://localhost:4000/ek_kortebaan_goud_lonkt_opnieuw_voor_kamminga_en_toussaint/</guid>
        
        
        <category>sport</category>
        
        <category>algemeen</category>
        
      </item>
    
      <item>
        <title>Dekker: goede zaak dat rechter meebeweegt met maatschappij</title>
        <description>&lt;p&gt;Minister Dekker voor Rechtsbescherming is positief over de strengere straffen die rechters opleggen voor geweld- en zedenmisdrijven. &quot;Het is goed om te zien dat ook de rechterlijke macht meebeweegt op gevoelens die leven in de samenleving&quot;, reageert Dekker.&lt;/p&gt;
&lt;p&gt;Uit onderzoek van de Raad voor de Rechtspraak blijkt dat er de afgelopen twintig jaar in die zaken strenger wordt gestraft. Straffen gingen gemiddeld met twee derde omhoog, is de conclusie.&lt;/p&gt;
&lt;p&gt;&quot;Heel veel mensen in Nederland denken dat rechters vooral laag straffen en nu blijkt het tegendeel&quot;, zegt de minister. &quot;Als het gaat om ernstig geweld- of zedendelicten, dat dit harder bestraft wordt en dat vind ik alleen maar goed. Als de maatschappij geschokt is over iets dat er is gebeurd, dan is het goed dat rechters daar rekening mee houden.&quot;&lt;/p&gt;
&lt;h2&gt;Invloed politiek&lt;/h2&gt;
&lt;p&gt;Ook voor vernielingen en verkeersmisdrijven worden tegenwoordig hogere straffen opgelegd. Gemiddeld stegen de opgelegde straffen in twintig jaar tijd met ruim 10 procent, blijkt uit het onderzoek. Volgens Dekker komt die verhoging ook deels door invloed van de politiek. &quot;We hebben maximumstraffen voor bijvoorbeeld moord verhoogd, dat zie je terug in de rechtspraak.&quot;&lt;/p&gt;
&lt;p&gt;Toch zijn er ook zaken waarbij de rechter juist minder streng straft dan twintig jaar geleden. Dat geldt met name voor bepaalde drugsdelicten en bedreigingen.&lt;/p&gt;
</description>
        <pubDate>Fri, 06 Dec 2019 12:08:36 +0100</pubDate>
        <link>http://localhost:4000/dekker_goede_zaak_dat_rechter_meebeweegt_met_maatschappij/</link>
        <guid isPermaLink="true">http://localhost:4000/dekker_goede_zaak_dat_rechter_meebeweegt_met_maatschappij/</guid>
        
        
        <category>nieuws</category>
        
      </item>
    
      <item>
        <title>Facebook gaat in beroep tegen uitspraak in zaak-De Mol</title>
        <description>&lt;p&gt;Facebook gaat in hoger beroep tegen de uitspraak in de zaak van mediamagnaat John de Mol. Op Facebook verschenen advertenties waarin De Mol bitcoins en andere cryptovaluta aanprees, maar hij had daar zelf niets mee te maken. De rechter bepaalde dat de advertenties daarom geweerd moeten worden.&lt;/p&gt;
&lt;p&gt;Volgens Facebook zijn er allerlei technische en juridische moeilijkheden bij het aanpakken van het probleem. Zo moet het socialemediabedrijf ook kijken naar pagina's op websites die niet onder controle van Facebook staan. Het bedrijf zegt dan niet te kunnen ingrijpen.&lt;/p&gt;
&lt;p&gt;&quot;Maar dit beroep verandert niets aan onze inspanningen om het wereldwijde probleem van nepadvertenties aan te pakken&quot;, zegt een woordvoerder van Facebook.&lt;/p&gt;
&lt;h2&gt;Detectiemiddelen ingezet&lt;/h2&gt;
&lt;p&gt;Het bedrijf erkent dat er een probleem is, maar zegt het niet helemaal zelf te kunnen oplossen. &quot;De mensen achter deze misleidende advertenties passen hun tactiek constant aan om niet betrapt te worden. We verbeteren onze detectiemiddelen constant, maar kunnen helaas niet elk misbruik van ons platform voorkomen.&quot;&lt;/p&gt;
&lt;p&gt;Niet alleen De Mol en andere gedupeerden hebben last van de nepadvertenties; ook Facebook zelf wordt volgens de woordvoerder benadeeld. &quot;Er is soms twijfel of Facebook echt werk maakt van deze oplichtingspraktijken en mensen denken dat we het prima vinden om te profiteren van deze advertenties. Maar wie dat denkt, vergeet dat we daar geen enkel belang bij hebben. Wanneer mensen een slechte ervaring op Facebook hebben, is de kans kleiner dat ze ons platform gebruiken.&quot;&lt;/p&gt;
&lt;p&gt;John de Mol spande de rechtszaak eind mei aan. Hij eiste toen dat Facebook per direct maatregelen zou nemen tegen frauduleuze bitcoinadvertenties. Toen gingen zijn naam en beeltenis in combinatie met dergelijke advertenties al maanden rond.&lt;/p&gt;
</description>
        <pubDate>Fri, 06 Dec 2019 12:07:57 +0100</pubDate>
        <link>http://localhost:4000/facebook_gaat_in_beroep_tegen_uitspraak_in_zaak-de_mol/</link>
        <guid isPermaLink="true">http://localhost:4000/facebook_gaat_in_beroep_tegen_uitspraak_in_zaak-de_mol/</guid>
        
        
        <category>nieuws</category>
        
      </item>
    
      <item>
        <title>Donkere dopingwolken boven Rusland</title>
        <description>&lt;p class=&quot;intro&quot;&gt;De Russische sport krijgt het dopingspook maar niet weggejaagd. Het mondiale antidopingbureau WADA beslist maandag in Lausanne over nieuwe zware sancties voor het land. Er liggen aanbevelingen die er niet om liegen.&lt;/p&gt;
&lt;p&gt;Een onderzoekscommissie van het WADA vindt dat Rusland de komende vier jaar moet worden uitgesloten van deelname aan Olympische Spelen en grote internationale toernooien als wereldkampioenschappen. Het land mag in die periode geen grote sportevenementen houden en moet reeds toegewezen evenementen teruggeven. Ook mag het geen bid uitbrengen op de organisatie van de Olympische Spelen van 2032.&lt;/p&gt;
&lt;p&gt;Die sancties zijn het gevolg van een nieuw dopingschandaal in Rusland. Volgens de bewuste onderzoekcommissie is overtuigend bewezen dat het land heeft geknoeid met urine- en bloedmonsters, die het na een moeizaam proces heeft verkregen uit het dopinglaboratorium in Rusland. Alles met de bedoeling om het gebruik van doping te verdoezelen.&lt;/p&gt;
&lt;p&gt;Rusland werd al in 2015 geschorst wegens grootscheeps dopinggebruik in de Russische sport en met name bij de Olympische Spelen van Sotsji in 2014. In september 2018 besloot WADA deze schorsing onder voorwaarden op te heffen. Een van die voorwaarden was volledige inzage in gegevens van het dopinglab in Moskou.&lt;/p&gt;
&lt;p&gt;Een uitsluiting van vier jaar zou betekenen dat Rusland niet kan deelnemen aan de Zomerspelen van volgend jaar in Tokio en de Winterspelen van 2022 in Peking en evenmin aan het WK voetbal van 2022 in Qatar. De sancties gelden niet voor het EK voetval van 2020, waardoor de geplande duels in Sint-Petersburg niet in gevaar zijn.&lt;/p&gt;
&lt;p&gt;De commissie verzet zich overigens niet tegen deelname van Russische sporters aan Olympische Spelen en mondiale toernooien onder neutrale vlag. Dat gebeurde al tijdens de vorige Winterspelen van 2018 in Pyeongchang. Keiharde voorwaarde is dat die sporters kunnen aantonen dat ze zich nooit hebben bezondigd aan doping.&lt;/p&gt;
&lt;p&gt;Het Internationaal Olympisch Comité heeft de manipulatie van de dopingmonsters in stevige bewoordingen veroordeeld en de verantwoordelijkheid gelegd bij de Russische overheid. Uit het onderzoek van de WADA-commissie kwam naar voren dat het ministerie van Sport en de geheime dienst betrokken waren bij het knoeien met de monsters en vervalsen van gegevens.&lt;/p&gt;
&lt;p&gt;Als WADA maandag de aanbevelingen overneemt en Rusland straft, dan heeft het antidopingbureau Rusada de mogelijkheid in beroep te gaan. De zaak wordt dan doorgeschoven naar het internationale hof van sportarbitrage CAS.&lt;/p&gt;
</description>
        <pubDate>Fri, 06 Dec 2019 12:06:04 +0100</pubDate>
        <link>http://localhost:4000/donkere_dopingwolken_boven_rusland/</link>
        <guid isPermaLink="true">http://localhost:4000/donkere_dopingwolken_boven_rusland/</guid>
        
        
        <category>sport</category>
        
        <category>algemeen</category>
        
      </item>
    
      <item>
        <title>Kabinet stelt keuze onderzeebootbouwer uit</title>
        <description>&lt;p class=&quot;intro&quot;&gt;Drie partijen blijven in de race om de nieuwe onderzeeboten te bouwen voor de Koninklijke Marine. Hoewel het uitgangspunt blijft om de boten ’zo Nederlands mogelijk’ te krijgen, zal de tandem Saab/Damen voorlopig concurrentie houden van het Franse Naval en het Duitse ThyssenKrupp (TKMS).&lt;/p&gt;
&lt;p&gt;Dat zal staatssecretaris Visser (Defensie) naar verwachting de Tweede Kamer komende week melden over de volgende stap in het project dat minstens 3,5 miljard euro zal kosten. Waar nu geen twijfel meer over is: de marine zal straks net als nu over vier onderzeeboten beschikken.&lt;/p&gt;
&lt;p&gt;Project zal ruim 3,5 mld. kosten&lt;/p&gt;
&lt;p&gt;Dat het kabinet de concurrentie in de aanbesteding houdt, is verrassend. Defensie en de Tweede Kamer voelen ervoor om verder te gaan met alleen Saab/Damen, een koppel dat wordt gezien als het meest Nederlands. Het was ook de opdracht die dit kabinet zichzelf heeft gegeven om grote defensie-orders zoveel mogelijk aan de Nederlandse industrie te gunnen. Met Damen zou kostbare kennis over de bouw van onderzeeboten zo veel mogelijk nationaal behouden blijven.&lt;/p&gt;
&lt;p&gt;Bang voor nieuwe Walrus-affaire&lt;/p&gt;
&lt;p&gt;Elders in het kabinet leven echter te veel zorgen over de risico’s wanneer het ontwerp en de bouw nu al bij één consortium komen te liggen. Het kabinet is beducht voor een nieuwe ’Walrus-affaire’, het financiële fiasco waarop in de jaren tachtig de bouw van de bestaande onderzeeboten van de Walrus-klasse uitdraaide. Het budget werd hierbij met 65 procent overschreden. Er zouden bovendien tegengestelde inzichten zijn bij de betrokken departementen – behalve Defensie zijn dat Economische Zaken, Financiën, Buitenlandse Zaken en Algemene Zaken.&lt;/p&gt;
&lt;p&gt;Voor Damen is het een tegenvaller. De Nederlandse scheepsbouwer komt in de kandidatenvergelijking als beste uit de bus. Damen vreest echter dat Naval door staatssteun meer ’uithoudingsvermogen’ heeft. Bovendien is Damen gebaat bij een snelle toewijzing, omdat ze nu al problemen heeft met de orderportefeuille.&lt;/p&gt;
&lt;p&gt;Om tegemoet te komen aan de kabinetswens de Nederlandse industrie bij het onderzeebootproject te betrekken, heeft het Franse Naval zich verbonden met de Koninklijke IHC, bouwer van offshore- en baggervaartuigen. In het bod van TKMS mag het marinebedrijf in Den Helder de onderzeeboten bouwen. Een vierde speler, het Spaanse Navantia, valt af. De finale keuze voor de bouwer van de nieuwe ’Walrus’ moet in 2021 vallen. Zes jaar later moeten ze bij de zeemacht in gebruik zijn.&lt;/p&gt;
</description>
        <pubDate>Fri, 06 Dec 2019 12:02:50 +0100</pubDate>
        <link>http://localhost:4000/kabinet_stelt_keuze_onderzeebootbouwer_uit/</link>
        <guid isPermaLink="true">http://localhost:4000/kabinet_stelt_keuze_onderzeebootbouwer_uit/</guid>
        
        
        <category>binnenland</category>
        
      </item>
    
  </channel>
</rss>

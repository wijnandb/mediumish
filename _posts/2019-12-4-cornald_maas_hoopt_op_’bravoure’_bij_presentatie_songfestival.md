---
layout: post
title: "Cornald Maas hoopt op ’bravoure’ bij presentatie songfestival"
date: Wed, 04 Dec 2019 21:12:05 +0100
categories: 
- entertainment 
- gossip 
externe_link: "https://www.telegraaf.nl/entertainment/1666556611/cornald-maas-hoopt-op-bravoure-bij-presentatie-songfestival"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/57892bce-16d2-11ea-97ec-02d1dbdc35d1.jpg"
aantal: 179
unieke: 129
bron: "De Telegraaf"
---

<p class="intro">Cornald Maas is tevreden met het gekozen presentatietrio voor het Eurovisiesongfestival in Rotterdam Ahoy. Wel hoopt de songfestivalcommentator dat Chantal Janzen, Edsilia Rombley en Jan Smit er een eigen draai aan geven, zei hij woensdag in De Wereld Draait Door.</p> <p>In het drietal heeft Cornald alle vertrouwen. „Elk van deze drie heeft kwaliteiten.” Zo roemt hij Jan, met wie hij al jaren het songfestival van commentaar voorziet, vanwege zijn grote hart voor het liedjesspektakel en zijn ambitie, vindt hij Chantal al een goede presentatrice van het Gouden Televizier-Ring Gala en wordt oud-kandidaat Edsilia ’op handen gedragen door de fans’.</p><p>Cornald was niet altijd te spreken over de presentatietalenten die hen voorgingen. „Er zijn best veel Peek &amp; Cloppenburg-poppen geweest in het verleden. Mensen die dan heel formeel scriptjes lazen en bedachte grapjes maakten.”</p><p>Hij hoopt dan ook dat Chantal, Edsilia en Jan het in mei anders gaan doen. „Ik hoop - in de beste Hollandse traditie - dat je straks mensen ziet die ook wel van het script durven afwijken en die ook wel durven te improviseren. Een beetje bravoure.”</p>

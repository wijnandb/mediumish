---
layout: post
title: "De uitzending van 11 december"
date: Wed, 11 Dec 2019 11:49:25 +0100
category: nieuws
externe_link: "https://nos.nl/l/2314259"
image: "https://nos.nl/data/image/2019/12/11/613363/1008x567.jpg"
aantal: 270
unieke: 180
author: "NOS"
---

<h2>Hoe haalbaar zijn de doelen in de Europese Green Deal?</h2>
<p>Het moet sneller, is het motto van de Green Deal, die eurocommissaris Timmermans vandaag presenteert. Daarom wil hij veel geld uittrekken om de economie groener te maken.</p>
<p>Het doel is om in 2050 de CO2-uitstoot in de Europese Unie tot nul terug te brengen. In 2030 moet de uitstoot al met minimaal 50 procent zijn teruggedrongen. Om dat te bereiken komt er een klimaatwet met dwingende maatregelen voor alle EU-lidstaten. De plannen moeten nog worden goedgekeurd door de Europese leiders, die het niet allemaal eens zijn met de vaart die Timmermans wil maken.</p>
<p>Hoe haalbaar zijn de doelen? We vragen het eurocommissaris Frans Timmermans en onze eigen Europa-correspondent Sander van Hoorn.</p>
<h2>Twee jaar in de bouwput</h2>
<p>Hoge werkdruk, racisme, oudere bouwvakkers die niet meer kunnen, taalproblemen en trots: het komt allemaal terug in de documentaire Jongens van de Bouw die zondag op NPO 2 wordt uitgezonden. Documentairemaker Geertjan Lassche mocht twee jaar lang zonder belemmering rondlopen op een bouwplaats van Heijmans in Rotterdam.</p>
<p>De sector ligt onder een vergrootglas: in 2017 en 2018 vielen twintig doden op de bouwplaats en dit jaar waren er al achttien doden te betreuren. De bouw moet veiliger worden en tegelijkertijd aan de enorme vraag naar woningen voldoen. Vanavond reageert Heijmans-directeur Ton Hillen in de studio.</p>
<h2>Hoe groot is het probleem van methlabs?</h2>
<p>De politie maakt zich zorgen over de productie van crystal meth in Nederland. De politie ontdekt steeds vaker methlabs. Waarom kiezen kartels juist voor Nederland om deze drug te produceren? We spreken vanavond met Max Daniel, portefeuillehouder drugs bij de Nationale Politie.</p>

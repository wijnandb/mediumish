---
layout: post
title: "'Buitenaardse' Thiem verslaat na Federer ook Djokovic in toppartij"
date: Wed, 13 Nov 2019 00:11:15 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/VIUqoHfYLZs/2310207"
image: "https://nos.nl/data/image/2019/11/13/592592/1008x567.jpg"
aantal: 243
unieke: 164
bron: "NOS"
---

<p>Dominic Thiem is de eerste speler bij de ATP Finals in Londen die zich heeft geplaatst voor de halve finales. Hij versloeg dinsdagavond in zijn tweede groepswedstrijd Novak Djokovic met 6-7 (5), 6-3, 7-6 (5), nadat hij eerder al Roger Federer had geklopt.</p>
<p>Daardoor is Thiem met nog een speelronde te gaan zeker van een plaats bij de eerste twee in zijn groep. Djokovic en Federer, die eerder vandaag Matteo Berrettini de baas was, spelen hun laatste groepsduel tegen elkaar en zullen daarin uitmaken wie de Oostenrijker volgt naar de halve finales.</p>
<p>Thiem en Djokovic haalden een ongekend hoog niveau. De Serviër brak de Oostenrijker in de eerste set naar 3-1, maar Thiem (die aanvallend speelde en veel scoorde met zijn fenomenale backhand) knokte zich knap terug.</p>
<p>Nadat Djokovic de tiebreak had gewonnen, toonde Thiem zich niet van slag: hij brak meteen naar 2-0 en pakte gedecideerd de tweede set. In set drie was de Serviër even de weg kwijt (1-3), maar na enkele goede punten (en missers van Thiem) leek Djokovic toch weer te gaan ontsnappen.</p>
<h2>Krankzinnige slotfase</h2>
<p>In de krankzinnige slotfase keerden de kansen voortdurend. Djokovic leverde zijn service in, Thiem deed hetzelfde en in de tiebreak draaide de Oostenrijker 1-4 om in 6-4. Een ace voor 7-4 was een millimeter uit, daarna was het wel raak.</p>
<p>Na afloop zweefde Thiem op een wolk van geluk door zijn zege, terwijl hij van Djokovic alle lof kreeg toegezwaaid:</p><img src="http://feeds.feedburner.com/~r/nossporttennis/~4/VIUqoHfYLZs" height="1" width="1" alt=""/>

---
layout: post
title: "Veel problemen in ochtendspits"
date: Mon, 16 Sep 2019 10:16:00 +0200
categories: 
- entertainment 
- opinie 
externe_link: "https://www.telegraaf.nl/nieuws/1705545274/veel-problemen-in-ochtendspits"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4369526a-d85a-11e9-a3f1-0217670beecd.jpg"
aantal: 212
unieke: 140
author: telegraaf
---

<p class="intro">Op diverse plekken op de Nederlandse snelwegen zijn maandagochtend lange files ontstaan door ongevallen, voertuigen met pech en een brandende vrachtwagen.</p> <p>Door een ongeval op de snelweg A4 kwamen weggebruikers in een lange file terecht. Het ongeluk zorgde al vóór 07.00 uur voor langdurig oponthoud dat opliep tot twee uur. Tussen Rijswijk en Rijswijk-Centrum was een aantal rijstroken afgesloten. Rond 09.00 uur bedroeg de vertraging voor verkeer vanuit Rotterdam nog altijd ruim anderhalf uur. Rond 09.45 uur ging de weg weer open en loste de file langzaam op.</p><p>Op de A2 in Brabant werden weggebruikers in zuidelijke richting gehinderd door een brandende vrachtwagen geladen met papier. Tussen Maarheeze en Nederweert ging de weg dicht. Volgens Rijkswaterstaat blijft die situatie zo tot 14.00 uur. Het verkeer richting Maastricht wordt aangeraden Venlo (A67, A73) te volgen.</p><p>Door de brand trok een dikke rookwolk over de snelweg. De brandweer kwam ter plaatse om te blussen. De vertraging liep op tot meer dan een uur.</p><p>A27</p><p>Bij Avelingen, tussen Breda en Gorinchem op de A27 was rond 10.00 uur twee uur vertraging voor weggebruikers vanwege bergingswerkzaamheden.</p><p>Op de A12 van Arnhem naar Utrecht ontstond oponthoud van bijna een uur tussen Driebergen en knooppunt Lunetten. Door een ongeluk werden drie rijstroken afgesloten. Kort voor 09.00 uur werd de weg weer vrijgegeven.</p>

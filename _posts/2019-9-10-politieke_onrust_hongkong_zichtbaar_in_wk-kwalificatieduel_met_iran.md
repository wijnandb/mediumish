---
layout: post
title: "Politieke onrust Hongkong zichtbaar in WK-kwalificatieduel met Iran"
date: Tue, 10 Sep 2019 22:34:41 +0200
category: sport
externe_link: "https://nos.nl/l/2301190"
feature_image: "https://nos.nl/data/image/2019/09/10/576430/1008x567.jpg"
aantal: 236
unieke: 157
bron: NOS
---

<p>Waar het Nederlands elftal en de rest van Europa nog volop bezig is met kwalificatie voor het EK van volgend jaar, daar is men in Azië al bezig met de kwalificatie voor het WK van 2022. Zo speelde onder meer Hongkong, dat de laatste weken vooral in het nieuws kwam vanwege protesten tegen China, zijn tweede wedstrijd in WK-kwalificatiegroep C, tegen Iran.</p>
<p>De protesten waren in eerste instantie gericht tegen de invoering van een omstreden wet waarmee burgers aan China zouden kunnen worden uitgeleverd. Regeringsleider Carrie Lam ging woensdag overstag en trok de wet definitief in.</p>
<h2>Eisen verruimd</h2>
<p>In de loop van de weken hebben de demonstranten meer eisen op tafel gelegd. Ze willen een onafhankelijk onderzoek naar het politieoptreden tijdens de demonstraties en eisen dat de bestuurders van Hongkong democratisch gekozen worden. Bestuurders van de stadstaat hebben nu nog de goedkeuring van China nodig.</p>
<h2>Boegeroep</h2>
<p>In het Hongkong Stadium was de politieke onrust in het thuisland duidelijk te merken. Duizenden fans van Hongkong keerden de spelers hun rug toe en lieten zich met boegeroep horen toen het volkslied van China werd gespeeld. Tijdens de wedstrijd klonken er ook spreekkoren waarin werd opgeroepen tot vrijheid en onafhankelijkheid.</p>
<p>De wedstrijd tegen Iran ging verloren. Sardar Azmoun en Karim Ansarifard scoorden namens de Iraniërs, terwijl de Hongkongers het net niet wisten te vinden.</p>
<p>Donderdag speelde het team gelijk in en tegen Cambodja. Hongkong staat laatste in groep C.</p>

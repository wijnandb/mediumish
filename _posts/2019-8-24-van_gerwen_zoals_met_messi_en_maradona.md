---
layout: post
title: "Van Gerwen: zoals met Messi en Maradona"
date: Sat, 24 Aug 2019 18:15:00 +0200
categories: 
- sport 
- darts 
externe_link: "https://www.telegraaf.nl/sport/407612294/van-gerwen-zoals-met-messi-en-maradona"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60240890-c68b-11e9-b90b-0217670beecd.jpg"
aantal: 286
unieke: 177
bron: De Telegraaf
---

<p class="intro">De laatste maanden maakte Michael van Gerwen een minder sterke indruk dan de dartswereld gewend is van de beste darter van de wereld, maar de 30-jarige Brabander is terug op topniveau.</p> <p>In de finale van de New Zealand Darts Masters bleek Van Gerwen zondag een maatje te groot voor Raymond van Barneveld. Een week geleden schreef de nummer één van de wereld ook al een World Series-toernooi op zijn naam, de Melbourne Darts Masters.</p><p>„Ik wilde deze trip twee World Series-toernooien op mijn naam schrijven. Ik vertelde mijn vrouw al dat dat mij zou lukken. Ik ben blij dat ik daar in ben geslaagd”, zei een opgetogen Van Gerwen na afloop. „Ik heb twee slechte maanden beleefd, waarin ik niet presteerde, maar iedereen om mij heen bleef achter mij staan.”</p><p>Van Gerwen veegde Van Barneveld met 8-1 in legs van het bord. „Het is altijd een eer om tegen Raymond te spelen. Raymond is erg goed geweest voor darts, zoals Maradona goed was voor voetbal. Maar nu heeft Messi het overgenomen. Zo is het nu ook bij darts”, vergeleek Van Gerwen zichzelf met de legendarische Argentijnse voetballer van FC Barcelona.</p><p>Voor Van Barneveld was het de laatste keer dat hij de trip naar Oceanië maakte voor een reeks toernooien. Aan het einde van dit jaar hoopt de 52-jarige Nederlander zijn loopbaan af te sluiten met een vlammend optreden bij het WK. „Met een publiek als dit kun je niet verliezen. Ik wil de PDC bedanken voor deze geweldige kans (hij kreeg een wildcard, red.). Het is mijn laatste jaar. Ik ben verdrietig, maar ik waardeer de kans dat ik hiet mocht meedoen. Mike is ongelooflijk. Hij was op dreef”, toonde Van Van Barneveld zijn respect voor zijn landgenoot.</p>

---
layout: post
title: "NOS Formule 1-podcast #16: 'Er mocht er maar één winnen'"
date: Mon, 02 Sep 2019 15:06:11 +0200
categories: 
- sport 
- autosport 
externe_link: "https://nos.nl/l/2300042"
feature_image: "https://nos.nl/data/image/2019/09/02/574460/1008x567.jpg"
aantal: 199
unieke: 143
bron: NOS
---

<p>De Grand Prix van België werd afgelopen weekeinde overschaduwd door de dood van Formule 2-coureur Anthoine Hubert. Die crashte zaterdag tijdens de race, net na de kwalificatie van de Formule 1. Een dag later won Charles Leclerc zijn eerste race in de Formule 1 en droeg de zege op aan zijn overleden vriend.</p>
<p>In de NOS Formule 1-podcast kijken voormalig Formule 1-coureur Jan Lammers en Formule 1-verslaggever Louis Dekker van de NOS onder leiding van Amber Brantsen terug op het emotionele raceweekeinde. "Er mocht er maar één winnen zondag", stelt Dekker. "Leclerc heeft ondanks zijn 21 jaar al zo veel meegemaakt."</p>
<p>Het valt Lammers op dat Sebastian Vettel zich bij Ferrari inmiddels heeft neergelegd bij de machtswisseling. "Hij lijkt het prima te vinden dat Leclerc in de spotlight staat. Hij kan zich blijkbaar vinden in de rol van tweede rijder."</p>
<p>Over het snelle uitvallen van Max Verstappen en het voortijdige vertrek van een deel van de fans van de Nederlander is Louis Dekker duidelijk: 'Als FC Groningen thuis met 3-0 achter staat, gaan de fans weg voor de file. Bij Formule 1 doe je dat niet. De Formule 1-fan blijft tot het einde. Je hebt respect voor alle rijders."</p>

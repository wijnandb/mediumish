---
layout: post
title: "The Who gaat na 40 jaar weer optreden op plek van concertdrama"
date: Wed, 04 Dec 2019 05:48:58 +0100
category: cultuur
externe_link: "https://nos.nl/l/2313200"
image: "https://nos.nl/data/image/2019/12/04/610101/1008x567.jpg"
aantal: 303
unieke: 193
bron: "NOS"
---

<p>Voor het eerst sinds het concertdrama in 1979 gaat de Britse rockband The Who weer optreden in de Amerikaanse stad Cincinnati.</p>
<p>Uren voor het concert op 3 december van dat jaar begon, stonden er al duizenden fans van de band buiten het stadion te wachten om een goede plek te bemachtigen. Toen de band een late soundcheck deed, dacht een deel van het toegestroomde publiek dat de show binnen al begonnen waarna mensen zich naar voren duwden. In de chaos werden er fans onder de voet gelopen. Elf mensen kwamen om, 26 anderen raakten gewond.</p>
<p>Zanger Roger Daltrey voelde zich niet schuldig, "maar je denkt wel: als we niet hadden gespeeld, hadden elf mensen nog geleefd":</p>
<p>Het concert ging na het drama gewoon door en de band hoorde pas achteraf wat er gebeurd was. De manager had daarop aangedrongen, omdat hij dacht dat de 18.000 fans niet in de hand te houden waren als het concert op het laatste moment werd afgelast.</p>
<p>Daarna trad The Who nooit meer op in de Amerikaanse stad. Op 23 april volgend jaar gaat dat voor het eerst weer gebeuren. De aankondiging komt precies veertig jaar na het concertdrama. Zanger Roger Daltrey en gitarist Pete Townshend spelen op 11 kilometer van de plek waar het gebeurde.</p>
<h2>Ziel achtergelaten</h2>
<p>Townshend zegt dat het Cincinnati-drama de band niet losgelaten heeft. "Ik ben zo blij dat we de kans hebben gekregen om terug te gaan. We zullen met mensen in gesprek gaan. En we zullen er zijn. Dat is het belangrijkste."</p>
<p>Bill Curbishley, de manager van The Who, worstelt nog altijd met de beslissing om het concert door te laten gaan. "Ondanks alles voelt het nog steeds alsof ik tekortgeschoten ben. Ik weet niet hoe het met de jongens zit, maar ik heb een deel van mijn ziel achtergelaten in Cincinnati."</p>

---
layout: post
title: "Krajicek haalt ook ATP Finals-uitblinker Tsitsipas naar Rotterdam"
date: Thu, 14 Nov 2019 12:49:59 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/xdGT9L82PQk/2310414"
image: "https://nos.nl/data/image/2019/11/14/592964/1008x567.jpg"
aantal: 251
unieke: 176
bron: "NOS"
---

<p>Aan het deelnemersveld van het ABN Amro-tennistoernooi is na Daniil Medvedev en Stan Wawrinka een derde aansprekende naam toegevoegd. Die van Stefanos Tsitsipas, de Griekse nummer zes van de wereld.</p>
<p>Tsitsipas stond hoog op de wensenlijst van toernooidirecteur Richard Krajicek: "Ik ben sinds Wimbledon met hem bezig geweest en twee weken geleden was het rond. We wilden zijn komst sowieso deze week bekendmaken, maar het is een mooie bonus dat hij zo waanzinnig speelt bij de ATP Finals."</p>
<p>Bij het eindejaarstoernooi voor de beste acht spelers van het seizoen plaatste Tsitsipas zich gisteren voor de halve finales. De Griek komt in februari voor de vierde keer naar Rotterdam.</p>
<p>Dit jaar deed Stefanos Tsitsipas ook al mee aan het ABN Amro-toernooi. Hij was de grote trekpleister, vooral omdat hij vlak daarvoor Roger Federer had uitgeschakeld in de kwartfinales van de Australian Open.</p>
<p>Krajicek is bezig een zo breed mogelijk deelnemersveld samen te stellen, wat niet betekent dat de absolute toppers Novak Djokovic, Roger Federer en Rafael Nadal niet in beeld zijn. "Je kan nog geen naam definitief doorstrepen."</p>
<h2>Spelers achter de 'Grote Drie'</h2>
<p>Krajicek richt zich voornamelijk op de groep spelers vlak achter de 'Grote Drie'. Naast US Open-finalist en nummer vier van de wereld Medvedev en drievoudig grandslamkampioen Wawrinka zijn ook David Goffin, Denis Shapovalov, GaÃ«l Monfils en het aanstormende talent Jannik Sinner al vastgelegd.</p>
<p>In december moet het deelnemersveld rond zijn. Nederlandse spelers als Robin Haase en Tallon Griekspoor zijn voor deelname afhankelijk van een wildcard.</p><img src="http://feeds.feedburner.com/~r/nossporttennis/~4/xdGT9L82PQk" height="1" width="1" alt=""/>

---
layout: post
title: "Ajacied Neres speelt met badmuts"
date: Wed, 11 Sep 2019 11:04:00 +0200
categories: 
- sport 
- voetbal 
externe_link: "https://www.telegraaf.nl/sport/570780376/ajacied-neres-speelt-met-badmuts"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/250df446-d473-11e9-80b1-0217670beecd.jpg"
aantal: 330
unieke: 216
bron: De Telegraaf
---

<p class="intro">Lautaro Martínez heeft de nationale voetbalploeg van Argentinië in een oefenduel aan een ruime zege (4-0) geholpen op Mexico.</p> <p>De aanvaller van Internazionale maakte in het Amerikaanse San Antonio voor rust drie doelpunten, in de 17e, 22e en 39e minuut. Tussendoor scoorde Leandro Paredes ook nog vanaf de strafschopstip. Het was de grootste nederlaag van de Mexicanen sinds de 7-0 in 2016 tegen Chili. Ook betekende het het eerste verlies onder bondscoach Gerardo 'Tata' Martino, die sinds januari een ongeslagen reeks van elf duels had neergezet.</p><p>Argentinië, met Ajacied Nicolás Tagliafico in de basis, deed het na rust kalmer aan, terwijl de Mexicanen - spelend met Ajacied Edson Alvarez en oud-PSV'er Hirving Lozano - in 90 minuten geen enkel schot op doel produceerden.</p><p>In het vriendschappelijke duel vielen liefst acht gele kaarten. Martínez was emotioneel over zijn hattrick. „Je offert veel op om hier te komen en het gebeurt niet elke dag dat je in dit shirt drie keer scoort”, zei de 22-jarige aanvaller.</p><p>Dest</p><p>Ajax-back Sergino Dest speelde met Team USA zeventig minuten mee in het oefenduel met Uruguay. De wedstrijd eindigde in 1-1. Brian Rodriguez opende in de 50e minuut de score namens Uruguay. Jordan Morris maakte tien minuten voor tijd de gelijkmaker.</p><p>Dest heeft een Amerikaanse vader en moet kiezen tusen Team USA en Oranje. Een optreden in een vriendschappelijk duel is nog niet bindend.</p><p>Neres</p><p>Peru versloeg het Brazilië van David Neres met 1-0 in een oefenduel dat werd gespeeld in Los Angeles. Het enige doelpunt viel zes minuten voor tijd en werd, met het hoofd, gemaakt door de mee opgekomen verdediger Luis Abram.</p><p>Daarmee namen de Peruanen, met Feyenoorder Renato Tapia in de basis, revanche voor de verloren finale afgelopen zomer in de strijd om de Copa América. Invaller Neymar speelde bij de Brazilianen het laatste halfuur mee.</p><p>Neres voetbalde een deel van de wedstrijd met een badmuts op, om op die manier de bandage op zijn plek te houden. Bij een pijnlijk kopduel met landgenoot Casemiro had de Ajacied een hoofdwond opgelopen.</p>

---
layout: post
title: "Blondin verrast Wüst op 1.500 meter en wint met Canada ook ploegenachtervolging"
date: Sun, 08 Dec 2019 13:41:34 +0100
category: schaatsen
externe_link: "http://feeds.nos.nl/~r/nossportschaatsen/~3/eFEy1Dy2lvk/2313842"
image: "https://nos.nl/data/image/2019/12/08/612587/1008x567.jpg"
aantal: 328
unieke: 205
bron: "NOS"
---

<p>Schaatsster Ireen Wüst heeft het wereldbekerweekeinde in Nur-Sultan afgesloten met twee zilveren medailles. Wüst werd met Antoinette de Jong en Melissa Wijfje tweede op de ploegenachtervolging achter Canada.</p>
<p>Eerder op de dag greep Wüst ook het zilver op de 1.500 meter achter de verrassende Ivanie Blondin, die nog geen twee uur later met de achtervolgingsploeg haar derde gouden medaille van het weekeinde pakte.</p>
<h2>Geen drie uit drie voor Wüst</h2>
<p>Bij afwezigheid van de nummers twee en drie in de wereldbekerstand, Jekaterina Sjichova en Miho Takagi, was Wüst de grote favoriete op de 1.500 meter. De regerend wereld- en olympisch kampioene was zeer sterk aan het seizoen begonnen en opende in Kazachstan zoals verwacht sneller dan Blondin.</p>
<p>In de laatste twee ronden moest Wüst net te veel toegeven op het schema van de Canadese, vrijdag ook al winnaar van de vijf kilometer. Beiden doken onder het oude baanrecord van Blondins landgenote Christine Nesbitt.</p>
<p>Bekijk hier de samenvatting van de 1.500 meter en de ploegenachtervolging:</p>
<p>Dat lukte de nummer drie ook, de Amerikaanse Brittany Bowe, die in het wereldbekerklassement naar de tweede plaats klom achter Wüst. Antoinette de Jong eindigde als vierde, Melissa Wijfje werd zevende.</p>
<p>Jorien ter Mors trok zich zondagochtend door ziekte terug voor de 1.500 meter. Zaterdag stelde ze teleur met een veertiende plaats op de 500 meter.</p>
<p>"Het ging niet helemaal zoals ik het had gewild, maar ik ben tweede, dan mag je niet klagen", zegt Wüst, die niet opkijkt van de zege van Blondin. "Ik ben niet zo snel verrast door iemands capaciteiten en haar vijf kilometer was ook al heel sterk."</p>
<p>Terwijl Nederland en Japan de ploegenachtervolging de laatste jaren domineerden, was de overwinning van Canada geen enorme verrassing. Blondin was al bezig aan een superweekeinde en Isabelle Weidemann won eerder deze winter de drie kilometer in Minsk.</p>
<p>Valerie Maltais completeerde het Canadese trio, dat voor Nederland en Rusland het goud pakte.</p>
<p>Bekijk hieronder de reactie van de Nederlandse ploeg:</p><img src="http://feeds.feedburner.com/~r/nossportschaatsen/~4/eFEy1Dy2lvk" height="1" width="1" alt=""/>

---
layout: post
title: "Roest messcherp in Minsk, Kramer laat het lopen"
date: Fri, 15 Nov 2019 18:48:18 +0100
categories: 
- sport 
- schaatsen 
externe_link: "https://www.telegraaf.nl/sport/751986268/roest-messcherp-in-minsk-kramer-laat-het-lopen"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/54d16904-07dd-11ea-bb84-0218eaf05005.jpg"
aantal: 238
unieke: 151
bron: "De Telegraaf"
---

<p class="intro">Patrick Roest heeft bij de eerste wereldbeker schaatsen in Minsk de 5000 meter op zijn naam geschreven.</p> <p>De tweevoudig wereldkampioen allround zegevierde met een baanrecord: 6.16,61. Het was zijn derde triomf op deze afstand in het wereldbekercircuit. Jorrit Bergsma pakte zilver met een tijd van 6.22,29. De Rus Denis Joeskov veroverde brons (6.22,54).</p><p>Sven Kramer, goed voor 34 overwinningen in de wereldbeker op de 5000 meter, kon zijn excellerende ploeggenoot Roest in de voorlaatste rit niet bijhouden. Hij eindigde met een tijd van 6.28,53 op de pijnlijke dertiende plek op zijn favoriete afstand.</p><p>De kopman van Jumbo-Visma liet zijn race in de laatste drie ronden 'lopen'. Wereldkampioen Sverre Lunde Petersen uit Noorwegen deed het met de veertiende plaats (6.30,00) nog wat slechter dan de drievoudige olympisch kampioen op deze afstand.</p><p>Tweede duel in een maand</p><p>Roest en Kramer reden begin deze maand tijdens het Nederlandse kwalificatietoernooi voor de eerste wereldbekerwedstrijden ook al tegen elkaar. De 23-jarige Zuid-Hollander zegevierde toen ook ruimschoots, met een tijd van 6.09,83. Achter Bergsma (6.14,31) eindigde Kramer, nog amper hersteld van zijn fietsongeluk op 12 oktober in Inzell, nog wel op de derde plek met een tijd van 6.15,71.</p><p>De 33-jarige Fries heeft zich afgemeld voor de 1500 meter op zondag in Minsk. Daardoor mag Koen Verweij als eerste reserve op deze afstand van start gaan. In de B-divisie van de 5000 meter reed Marcel Bosker de beste tijd (6.22,64). Douwe de Vries eindigde als tweede met 6.23,07.</p>

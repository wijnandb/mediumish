---
layout: post
title: "’Emmy Award voor Leaving Neverland: complete waanzin’"
date: Mon, 16 Sep 2019 09:26:19 +0200
category: entertainment
externe_link: "https://www.telegraaf.nl/entertainment/1654919992/emmy-award-voor-leaving-neverland-complete-waanzin"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46dc2ce4-d853-11e9-bcd0-0255c322e81b.jpg"
aantal: 199
unieke: 142
author: telegraaf
---

<p class="intro">De Emmy award die regisseur Dan Reed zaterdag in ontvangst nam voor zijn omstreden documentaire Leaving Neverland, heeft tot ongeloof geleid bij de erven Jackson. De familie noemt de winst van de prijs ’een farce’, zo laat een woordvoerder van de Jacksons weten. Dit meldt The Huffington Post.</p> <p>„Een film die compleet fictief is wordt geëerd in de categorie non-fictie, dat is gewoon complete waanzin. Er is geen enkel bewijs wat dit eenzijdig vertelde verhaal ondersteunt en bovendien is de docu in het geheim gemaakt. Geen enkel ander persoon naast de twee hoofdrolspelers is geraadpleegd of geïnterviewd”, aldus de Jackson-woordvoerder.</p><p>Regisseur Reed had een heel andere kijk op de zaak en bedankte Wade Robson en James Safechuck bij het in ontvangst nemen van de prijs. „Deze documentaire zou niet gemaakt kunnen zijn zonder de ongelooflijke moed en vastberadenheid van Wade, James en hun families. Dit is een van de eerste keren dat we seksueel misbruik van kinderen hebben kunnen belichten en dat was geen makkelijk verhaal om te vertellen. Ik wil hen dan ook vanuit het diepst van mijn hart bedanken.”</p><p>Robson en Safechuck zeggen in de omstreden documentaire beide seksueel misbruikt te zijn door Jackson toen ze minderjarig waren.</p>

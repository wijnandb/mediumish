---
layout: post
title: "NOS Voetbalpodcast #62: 'Oranje met zevenmijlslaarzen naar EK'"
date: Tue, 10 Sep 2019 08:29:03 +0200
categories: 
- sport 
- voetbal 
externe_link: "https://nos.nl/l/2301085"
feature_image: "https://nos.nl/data/image/2019/09/10/576281/1008x567.jpg"
aantal: 212
unieke: 148
bron: NOS
---

<p>Het Nederlands elftal klaarde de klus tegen Estland 'adequaat' met een 4-0 overwinning. De EK-kwalificatiewedstrijd in Tallinn leverde weinig problemen op voor de ploeg van bondscoach Ronald Koeman.</p>
<p>Het elftal stevent dan ook met zevenmijlslaarzen op het eindtoernooi af. Jeroen Stekelenburg blikt in de NOS Voetbalpodcast uitgebreid terug met commentatoren Jeroen Grueter, Jeroen Elshoff en Frank Snoeks.</p>
<p>"Het is als commentator geen feest om deze wedstrijd te doen", vertelt Frank Snoeks, diep in de Estse nacht. "Het duel tegen Duitsland was een wedstrijd. Dit is nooit een wedstrijd geweest." Volgens Snoeks gaat het vooral om de vraag hoe moeilijk je het jezelf maakt. "In het verleden zijn grote elftallen over de bananenschil uitgegleden. Vanavond is dat niet gebeurd. Het was zakelijk, drie punten, goed gedaan."</p>
<p>Jeroen Grueter is het niet met Snoeks eens. "Ik vond het helemaal niet zo'n vervelende avond. Je kijkt naar een Nederlands elftal dat heel geconcentreerd en gedisciplineerd aan het voetballen was. Ik vond het een echte teamprestatie."</p>
<p>Natuurlijk praten de commentatoren ook over Ryan Babel die tegen Estland twee doelpunten maakte. Hij heeft een merkwaardige carri√®re en met zijn 32 jaar is Babel een 'oudje' bij Oranje. "Hij voegt op zijn manier een heleboel toe. Hij heeft een heel positieve rol binnen de selectie", vindt Jeroen Grueter.</p>

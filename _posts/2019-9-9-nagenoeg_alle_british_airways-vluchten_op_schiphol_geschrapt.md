---
layout: post
title: "Nagenoeg alle British Airways-vluchten op Schiphol geschrapt"
date: Mon, 09 Sep 2019 10:44:01 +0200
categories: 
- financieel 
- economie 
externe_link: "https://nos.nl/l/2300948"
feature_image: "https://nos.nl/data/image/2019/09/09/576043/1008x567.jpg"
aantal: 212
unieke: 142
bron: NOS
---

<p>Op Schiphol zijn nagenoeg alle vluchten van de Britse luchtvaartmaatschappij British Airways van vandaag en morgen geannuleerd vanwege een grote pilotenstaking.</p>
<p>Omdat de maatschappij niet precies weet hoeveel piloten meedoen aan de staking, zijn uit voorzorg zo'n 1600 vluchten geschrapt, waarvan zeker 21 van en naar de Nederlandse luchthaven. "Er was geen andere optie", schrijft British Airways in een persbericht.</p>
<p>Volgens de bond staat 100 procent van de piloten achter de staking:</p>
<p>De piloten kondigden de 48-uursstaking tweeÃ«nhalve week geleden aan. Sindsdien heeft British Airways gepoogd zo veel mogelijk passagiers om te boeken naar andere vluchten. In hoeveel gevallen dat is gelukt, is onduidelijk.</p>
<p>Het is voor het eerst dat British Airways-piloten staken. Ze willen een hoger salaris. British Airways zegt dat het aanbod dat nu op tafel ligt marktconform is.</p>
<p>Een woordvoerder van de Britse premier Johnson heeft de partijen gemaand om snel tot overeenstemming te komen. British Airways-topman Alex Cruz zei vandaag dat hij het geschil zo snel mogelijk wil oplossen.</p>
<p>Alleen het beperkte aantal British Airways-vluchten dat wordt uitgevoerd door de maatschappijen BA CityFlyer, SUN-AIR en Comair is niet getroffen door de pilotenstaking.</p>
<p>Volgens Britse media worden alleen vandaag al 145.000 passagiers getroffen door de geannuleerde vluchten en kost de staking British Airways zo'n 45 miljoen euro per dag.</p>

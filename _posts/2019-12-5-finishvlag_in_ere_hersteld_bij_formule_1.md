---
layout: post
title: "Finishvlag in ere hersteld bij Formule 1"
date: Thu, 05 Dec 2019 11:07:31 +0100
categories: 
- sport 
- autosport 
externe_link: "https://www.telegraaf.nl/sport/1260167397/finishvlag-in-ere-hersteld-bij-formule-1"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9cfcf68e-1756-11ea-a559-02d1dbdc35d1.jpg"
aantal: 222
unieke: 158
bron: "De Telegraaf"
---

<p class="intro">Er komt weer een echte finishvlag bij de Formule 1. De internationale autosportfederatie FIA heeft dat bepaald. Afgelopen raceseizoen werd een elektronisch lichtpaneel gebruikt om aan te geven dat de race was afgelopen.</p> <p>De FIA heeft ook besloten dat Formule 1-teams tijdens de wintertests hun bolides in de pitstraat niet meer verbergen voor de buitenwereld in de aanloop naar een nieuw raceseizoen. Dit om de testdagen aantrekkelijker te maken voor de pers en de Formule 1-fans.</p><p>Lewis Hamilton</p><p>Lewis Hamilton won dit jaar de meeste races. De Britse Mercedes-coureur kwam maar liefst elf keer als eerste over de streep. Zo zegevierde hij ook in de slotrace van afgelopen weekeinde in Abu Dhabi.</p><p>Tijdens de GP van Mexico, die op 27 oktober werd verreden, had de 34-jarige coureur zijn zesde wereldtitel al veiliggesteld.</p><p>Max Verstappen</p><p>Max Verstappen moest het doen met drie zeges. De Nederlandse kopman van Red Bull Racing was de beste in Oostenrijk, Duitsland en Brazilië. Het leverde hem een derde plek in het wereldkampioenschap op. Valtteri Bottas, de teamgenoot van Hamilton eindigde als tweede.</p><p>F1 2020</p><p>Het nieuwe Formule 1-seizoen begint op 15 maart in Melbourne, waar de Grand Prix van Australië wordt verreden. Op 3 mei, wordt na races in Bahrein, Vietnam en China, staat de GP van Nederland op het programma, wanneer de Formule 1 na 35 jaar terugkeert op het circuit van Zandvoort.</p>

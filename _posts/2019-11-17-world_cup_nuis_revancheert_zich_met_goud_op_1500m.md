---
layout: post
title: "World Cup: Nuis revancheert zich met goud op 1500m"
date: Sun, 17 Nov 2019 15:25:00 +0100
categories: 
- sport 
- schaatsen 
externe_link: "https://www.telegraaf.nl/sport/1164385101/world-cup-nuis-revancheert-zich-met-goud-op-1500m"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/47251852-0948-11ea-9dbc-02d1dbdc35d1.jpg"
aantal: 657
unieke: 346
bron: "De Telegraaf"
---

<p class="intro">De World Cup schaatsen in Wit-Rusland is nog in volle gang. Welke medailles gaan de Nederlandse schaatsers veroveren in Minks?</p> <p>Schouten moet genoegen nemen met zilver op massastart</p><p>15.39 uur: Irene Schouten heeft aan de eerste wereldbekerrace van het seizoen op de massastart zilver overgehouden. De regerend wereldkampioene op dit onderdeel moest in Minsk na zestien ronden haar meerdere erkennen in de Canadese Ivanie Blondin in de eindsprint. De Italiaanse Francesca Lollobrigida eindigde als derde.</p><p>De Italiaanse Noemi Bonazza en de Wit-Russische Tatsiana Mikhailava reden gezamenlijk al vroeg weg uit het peloton, dat echter geen moment de controle over de wedstrijd verloor. Bonazza hield de vluchtpoging het langste vol, maar vier ronden voor het einde vond de hergroepering plaats, mede door toedoen van Melissa Wijfje.</p><p>Schouten, al goed voor acht keer goud op de massastart in de wereldbeker, kwam als erkende afmaker ruim voor de slotronde al aan kop en mede daardoor kon Blondin aanhaken en op het laatste rechte stuk alsnog de winst pakken. Het was haar vijfde wereldbekerzege in deze discipline.</p><p>Jorrit Bergsma zegevierde zaterdag bij de mannen op de massastart.</p><p>Nuis pakt goud op 1500m</p><p>15.05 uur: Kjeld Nuis heeft op de laatste dag van de wereldbeker schaatsen in Minsk toegeslagen op de 1500 meter. De olympisch kampioen op deze afstand zegevierde in een tijd van 1.46,22. De drievoudige wereldkampioen Denis Joeskov uit Rusland eindigde in de laatste rit in 1.46,45, goed voor zilver. Zijn tegenstander Thomas Krol, de huidige wereldkampioen op deze afstand, belandde met een tijd van 1.46,49 op de derde plaats.</p><p>Nuis moest zaterdag na een rommelige rit op de 1000 meter nog genoegen nemen met brons. Ploeggenoot Krol versloeg hem toen voor de eerste keer in een direct gevecht en pakte mede daardoor zijn eerste gouden wereldbekermedaille op deze afstand.</p><p>Patrick Roest, vrijdag winnaar van de 5000 meter, eindigde op de schaatsmijl op de vijfde plek (1.47,37). Marcel Bosker reed de achtste tijd (1.47,53).</p><p>In de B-divisie zegevierde Koen Verweij met een tijd van 1.47,71. De Noord-Hollander mocht als eerste reserve van start gaan in Minsk na de afmelding van Sven Kramer.</p><p>Zilver Ter Mors op 1000 meter</p><p>14.14 uur: Jorien ter Mors moet nog even wachten op een wereldbekerzege in het nieuwe schaatsseizoen. De 29-jarige rijdster van Team IKO ging op het zware ijs in Minsk lange tijd aan kop van de ranglijst van de 1000 meter. In de voorlaatste rit dook wereldkampioene Brittany Bowe alsnog ruim onder de tijd van de olympisch kampioene. De Amerikaanse zegevierde met een baanrecord van 1.15,35. Het was de vijftiende wereldbekerzege voor Bowe op deze afstand.</p><p>Het zilver was voor Ter Mors, die finishte in een tijd van 1.15,95. Op de 1500 meter eindigde ze zaterdag in Wit-Rusland als vijfde. De Russin Jekaterina Sjichova pakte brons op de kilometer, op 0,01 seconde van Ter Mors (1.15,96).</p><p>Jutta Leerdam (20) greep net naast haar eerste wereldbekermedaille (vierde in 1.16,00). Letitia de Jong (vijfde in 1.16,15), Ireen WÃ¼st (zevende in 1.16,58) en Antoinette de Jong (achtste in 1.16,60) eindigden eveneens in de top tien.</p><p>Brons voor Ntab op 500 meter</p><p>13.40 uur: De Nederlandse sprinter Dai Dai Ntab heeft bij de eerste wereldbeker schaatsen in Minsk brons veroverd op de 500 meter. De 25-jarige rijder van Team Reggeborgh finishte in een tijd van 34,91 seconden. De Zuid-Koreaan Kim Jun-ho pakte voor de eerste keer wereldbekergoud met een tijd van 34,87. Het zilver was voor de Chinees Tingyu Gao, die in dezelfde tijd eindigde als tegenstander Ntab. Gemeten in duizendsten van een seconde was de Aziaat een fractie sneller: 34,913 tegen 34,916.</p><p>Kai Verbij belandde met een tijd van 35,10 op de vijfde plek. Europees kampioen Ronald Mulder moest genoegen nemen met de dertiende plaats (35,44). Lennart Velema werd zestiende (35,53). Hein Otterspeer reed in de B-divisie de derde tijd (35,44).</p><p>Olympisch kampioen Havard Lorentzen uit Noorwegen stelde teleur: achttiende in 35,54. Ook wereldkampioen Roeslan Moerasjov uit Rusland (negende in 35,17) bleef ver verwijderd van de medailles.</p><p>Wereldrecordhouder Pavel Koelizjnikov meldde zich wegens een blessure af. Hij ontbreekt ook komend weekeinde in Polen.</p>

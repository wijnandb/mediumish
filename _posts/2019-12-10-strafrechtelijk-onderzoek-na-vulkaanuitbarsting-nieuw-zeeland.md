---
layout: post
title: "Strafrechtelijk onderzoek na vulkaanuitbarsting Nieuw-Zeeland"
date: Tue, 10 Dec 2019 05:46:10 +0100
category: nieuws
externe_link: "https://nos.nl/l/2314073"
image: "https://nos.nl/data/image/2019/12/10/613001/1008x567.jpg"
aantal: 265
unieke: 178
bron: "NOS"
---

<p>In Nieuw-Zeeland wordt een strafrechtelijk onderzoek ingesteld naar de dood van zeker vijf toeristen na de vulkaanuitbarsting op White Island. Zo moet duidelijk worden hoe het kan dat er toeristen op het eiland waren terwijl al een verhoogde activiteit van de vulkaan was gemeten.</p>
<p>De politie heeft bekendgemaakt dat er 47 mensen uit zeven landen op White Island waren tijdens de vulkaanuitbarsting gisteren. Het gaat om twee Britten, vier Duitsers, 24 Australiërs, vijf Nieuw-Zeelanders, twee Chinezen, één Maleisiër en negen Amerikanen.</p>
<p>Er zijn nog zeker acht vermisten, onder wie een Australisch gezin van vier, melden lokale media. De politie houdt niet langer rekening met overlevenden.</p>
<p>Reddingswerkers vertellen wat ze aantroffen op het eiland:</p>
<p>Nieuw-Zeelandse seismologen constateerden recent een verhoogde vulkanische activiteit en na een kleine eruptie van de vulkaan verhoogden ze het waarschuwingsniveau van een naar twee op een schaal van vijf. Twee staat voor 'onrustig'. Toch konden toeristen het eiland blijven bezoeken en werden hun geen beperkingen opgelegd.</p>
<p>Volgens premier Ardern moeten alle vragen worden beantwoord.</p>
<p>Toeristen maakten gisteren deze beelden van de uitbarsting: </p>
<p>31 mensen liggen nog met verwondingen in het ziekenhuis. 27 van hen hebben zware brandwonden over hun hele lichaam. Drie mensen konden na een behandeling het ziekenhuis verlaten.</p>
<p>De overheid houdt er rekening mee dat een deel van de gewonden alsnog overlijdt. Alle brandwondencentra in zeven ziekenhuizen in Nieuw-Zeeland zitten vol.</p>
<p>De vulkaan kwam gisteren even na 14.00 uur plaatselijke tijd tot een uitbarsting op een moment dat tientallen toeristen White Island bezochten. Op webcambeelden is te zien dat toeristengroepen kort voor de uitbarsting nog bij de krater liepen.</p>

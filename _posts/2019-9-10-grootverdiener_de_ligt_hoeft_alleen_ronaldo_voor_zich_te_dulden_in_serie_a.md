---
layout: post
title: "Grootverdiener De Ligt hoeft alleen Ronaldo voor zich te dulden in Serie A"
date: Tue, 10 Sep 2019 14:40:38 +0200
categories: 
- sport 
- voetbal 
externe_link: "https://nos.nl/l/2301137"
feature_image: "https://nos.nl/data/image/2019/09/10/576348/1008x567.jpg"
aantal: 219
unieke: 161
bron: NOS
---

<p>Matthijs de Ligt is na Cristiano Ronaldo de bestbetaalde speler in de Serie A. De verdediger vangt acht miljoen euro per jaar, een bedrag dat via bonussen nog kan oplopen tot twaalf miljoen.</p>
<p>De Gazzetta dello Sport maakt elk jaar de salarissen van de topvoetballers openbaar, waarbij opvalt dat negen van de twaalf grootverdieners bij landskampioen Juventus op de loonlijst staan. Ronaldo staat daarbij op eenzame hoogte, met een jaarinkomen van 31 miljoen euro.</p>
<p>De kloof tussen 'De Oude Dame', die jaagt op het negende kampioenschap op rij, en de rest lijkt op financieel vlak voorlopig onoverbrugbaar. Juventus is verantwoordelijk voor ruim 22 procent van de totale salarispost in de Serie A, gevolgd door Inter en Napoli.</p>
<p>Collega-internationals Stefan de Vrij (Internazionale, 3,5 miljoen) en Justin Kluivert (AS Roma, 1,5 miljoen) zijn met De Ligt de overige Nederlanders die meer dan een miljoen op jaarbasis opstrijken.</p>
<p>Kleine nuance bij de lijst is dat transfervrije spelers zoals Adrien Rabiot, Sami Khedira en Aaron Ramsey wat meer verdienen, omdat in dit geval Juventus geen geld hoefde over te maken aan hun oude clubs Paris Saint-Germain, Real Madrid en Arsenal.</p>
<p>De Ligt verdient exclusief bonussen al twee keer zo veel als Franck Rib√©ry, maar niet meegenomen in dit overzicht is wat de spelers aan tekengeld hebben gekregen toen ze hun contract afsloten.</p>

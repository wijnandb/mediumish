---
layout: post
title: "De sport van vrijdag bij de NOS"
date: Fri, 06 Dec 2019 06:09:13 +0100
categories: 
- sport 
- algemeen 
externe_link: "https://nos.nl/l/2313465"
image: "https://nos.nl/data/image/2019/12/06/611675/1008x567.jpg"
aantal: 365
unieke: 192
bron: "NOS"
---

<p>Het WK handbal, de wereldbeker schaatsen, Ajax-Willem II en de EK kortebaanzwemmen: dat zijn op deze vrijdag de belangrijkste ingrediënten bij NOS Sport.</p>
<p>De Nederlandse handbalsters beginnen om 12.30 uur aan hun laatste groepswedstrijd op het WK. Oranje plaatste zich gisteren al voor de hoofdronde na een overtuigende zege op Servië, maar in het laatste groepsduel staat nog wel wat op het spel. Als de ploeg van Emmanuel Mayonnade ook het sterke Noorwegen weet te verslaan, verwerft het zich een betere uitgangspositie voor de volgende ronde.</p>
<p>Een verslag en de reacties zijn kort na de wedstrijd te lezen op NOS.nl. Een samenvatting van het duel is te zien in het Sportjournaal om 18.45 uur op NPO 1 en al eerder op onze website en in de NOS-app.</p>
<h2>Schaatsen in Kazachstan</h2>
<p>Als de handbalsters nog bezig zijn aan hun wedstrijd, begint in het Kazachse Nur-Sultan (het voormalige Astana) het derde wereldbekerweekeinde van het schaatsseizoen. Vandaag staan de 1.000 meter (v), 500 meter (m), 5.000 meter (v) en de teamsprint (m+v) op het programma. De afstanden zijn vanaf 13.00 uur live te volgen via een livestream op NOS.nl en in de NOS-app.</p>
<p>Vanaf 15.25 uur zijn de wedstrijden in samenvatting te zien op NPO 1.</p>
<h2>EK kortebaan en Ajax-Willem II</h2>
<p>'s Avonds staan de EK kortebaanzwemmen en de eredivisiewedstrijd tussen Ajax en Willem II centraal.</p>
<p>Vanaf 18.00 uur zijn de halve finales en finales bij de EK kortebaan in Glasgow te volgen via een livestream op NOS.nl en in de NOS-app. Femke Heemskerk komt in actie in de finale van de 100 meter vrije slag en Jesse Puts (50 meter vrij) en Arno Kamminga (100 meter schoolslag) gaan proberen een plek te veroveren in de halve finales respectievelijk finale.</p>
<p>In de eredivisie staat de wedstrijd tussen koploper Ajax en Willem II, de nummer vier van de ranglijst, op het programma. Er wordt om 20.15 uur afgetrapt in de Johan Cruijff Arena. Het duel is live te volgen bij Langs de Lijn En Omstreken op NPO Radio 1 en via ons liveblog op NOS.nl en in de NOS-app.</p>
<p>Een samenvatting van de wedstrijd is te zien bij Eredivisie op vrijdag, dat om 22.45 uur begint op NPO 1.</p>

---
layout: post
title: "Hamilton gaat stuk om opmerkingen Verstappen"
date: Sat, 07 Sep 2019 14:15:12 +0200
categories: 
- sport 
- autosport 
externe_link: "https://www.telegraaf.nl/sport/561477049/hamilton-gaat-stuk-om-opmerkingen-verstappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf3b6c92-d185-11e9-bfdc-0217670beecd.jpg"
aantal: 154
unieke: 106
bron: De Telegraaf
---

<p class="intro">Max Verstappen diende de kritische Nico Rosberg op duidelijke wijze van repliek en dat is ook bij zijn collega’s niet onopgemerkt gebleven. Lewis Hamilton kon de sneer van de Limburger in ieder geval wel waarderen.</p> <p>„This has me in stitches”, zet de regerend wereldkampioen zaterdag op Instagram naar aanleiding van de quote van Verstappen dat Rosberg de ’nieuwe Villeneuve’ is, vergezeld van een ’bravo’-emoticon. Hamilton was onder meer in 2016 teamgenoot van Rosberg. Tussen die twee ging het af en toe hard tegen hard. Rosberg werd uiteindelijk wereldkampioen en stopte toen direct als Formule 1-coureur.</p><p>De Duitser noemde Verstappen vorige week ’veel te agressief’ naar aanleiding van zijn vroege uitvalbeurt op Spa-Francorchamps. Verstappen was niet onder de indruk van de woorden van Rosberg en haalde donderdag in ferme bewoordingen uit naar de eenvoudig wereldkampioen. De Red Bull-coureur krijgt overigens veel bijval in de paddock. Dat Rosberg niet bij iedereen populair is, is wel duidelijk.</p>

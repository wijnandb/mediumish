---
layout: post
title: "ABN Amro-toernooi haalt Monfils en Wawrinka binnen"
date: Tue, 03 Sep 2019 12:12:21 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/nBC1aOgKyD8/2300149"
feature_image: "https://nos.nl/data/image/2019/09/03/574641/1008x567.jpg"
aantal: 198
unieke: 138
bron: NOS
---

<p>Gaël Monfils en Stan Wawrinka komen volgend jaar februari in actie op het ABN Amro World Tennis Tournament. De organisatie van het toernooi haalt de Fransman en de Zwitser, de nummers één en twee van dit jaar, ook volgend jaar naar Rotterdam.</p>
<p>"Het zijn twee schitterende spelers om in actie te zien", toont toernooidirecteur Richard Krajicek zich verheugd over de terugkeer van de finalisten.</p>
<h2>Op dreef in New York</h2>
<p>"Enerzijds heb je de spectaculaire show van Monfils met zijn atletische spel. Anderzijds de techniek van Wawrinka, met misschien wel de allermooiste backhand van de ATP-tour. Bovendien halen ze beiden een continu hoog niveau."</p>
<p>Wawrinka en Monfils plaatsten zich deze week allebei voor de kwartfinales van de US Open. Wawrinka ging door nadat zijn tegenstander Novak Djokovic geblesseerd moest opgeven, Monfils boekte een vlugge 6-1, 6-2, 6-2 zege op Pablo Andujar.</p>
<p>Zowel Monfils als Wawrinka kan het ATP-toernooi in Rotterdam volgend jaar voor de tweede keer winnen. Wawrinka was al eens de beste in 2015. Vorig jaar bereikte de Zwitser wederom de eindstrijd, waarin hij verloor van Monfils.</p>
<p>Het ABN Amro World Tennis Tournament wordt gehouden van 8 tot en met 16 februari in Ahoy.</p><img src="http://feeds.feedburner.com/~r/nossporttennis/~4/nBC1aOgKyD8" height="1" width="1" alt=""/>

---
layout: post
title: "De sport van woensdag bij de NOS"
date: Wed, 11 Dec 2019 06:17:29 +0100
category: sport
externe_link: "https://nos.nl/l/2314211"
image: "https://nos.nl/data/image/2019/12/11/613291/1008x567.jpg"
aantal: 318
unieke: 194
author: "NOS"
---

<p>De dag na de pijnlijke uitschakeling van Ajax in de Champions League is een cruciale voor de handbalsters op het WK in Japan. Oranje speelt om 7.00 uur tegen Zuid-Korea en moet op z'n minst gelijkspelen om uitzicht te houden op een plaats in de halve finales.</p>
<p>Bij een gelijkspel is de kans gering dat Oranje doorgaat. Bij een overwinning daarentegen stijgen de kansen aanzienlijk, zij het dat het nog geen honderd procent is. In dit artikel hebben we alle scenario's op een rij gezet.</p>
<h2>Champions League</h2>
<p>In het Journaal van 13.00 uur zullen beelden van het handbalduel te zien zijn en wordt er ook nog teruggeblikt op de 1-0 thuisnederlaag van Ajax van gisteren tegen Valencia, waardoor de halvefinalist van vorig seizoen uit de Champions League ligt.</p>
<p>Voormalig Ajax-trainer Peter Bosz is met Bayer Leverkusen nog wel in de race om de achtste finales van de Champions League te bereiken. De opgave is pittig, want de Duitse club staat derde, één punt achter Atlético Madrid, en krijgt Juventus op bezoek. De ploeg van Matthijs de Ligt, die overigens niet inzetbaar is, heeft zich al verzekerd van een plek bij de laatste zestien.</p>
<p>Alle wedstrijden van vanavond zijn te volgen in een liveblog op NOS.nl en in de NOS-app.</p>
<p>Donderdagavond speelt Feyenoord voor z'n laatste kans in de Europa League tegen FC Porto. Beelden van de persconferentie van trainer Dick Advocaat zijn in de loop van de avond te zien op NOS.nl en in de NOS-app.</p>
<h2>Oud-schaatser Verheijen op de radio</h2>
<p>In Langs de Lijn En Omstreken op NPO Radio 1 is oud-schaatser Carl Verheijen te gast. De tweevoudig olympisch medaillewinnaar stuurt bij de Winterspelen in 2022 de Nederlandse ploeg aan als chef de mission. Verheijen zit vanaf 21.00 uur in de studio.</p>
<p>Ook is een reportage te horen met Cyriel Dessers, de spits van Heracles Almelo die met PSV'er Donyell Malen de topscorerslijst in de eredivisie aanvoert.</p>

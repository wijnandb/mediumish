---
layout: post
title: "Dijkhoff heeft besluit genomen over opvolging Rutte"
date: Thu, 05 Dec 2019 17:22:15 +0100
category: nieuws
externe_link: "https://nos.nl/l/2313406"
image: "https://nos.nl/data/image/2019/12/05/611487/1008x567.jpg"
aantal: 253
unieke: 146
bron: "NOS"
---

<p>VVD-fractievoorzitter Klaas Dijkhoff zegt dat hij al een besluit heeft genomen over de vraag of hij de nummer één van zijn partij wil worden. Dijkhoff stelt dat de commotie over zijn wachtgeld en fouten met een vergoeding van afgelopen week niks aan zijn besluit verandert.</p>
<p>Dat zegt Dijkhoff, die door velen als 'kroonprins' van de VVD wordt gezien, in gesprek met Nieuwsuur. "Afgelopen week heeft niks veranderd aan wat ik daar al van vond, besproken heb en besloten heb."</p>
<h2>'Ik hoop nog lang mee te gaan'</h2>
<p>Wat zijn besluit dan is, dat wil hij niet zeggen. Maar Dijkhoff suggereert dat hij Mark Rutte niet wil opvolgen als politiek leider van de VVD. Gevraagd naar afgelopen week legt hij uit dat mensen zijn daden extra streng beoordelen omdat hij ambities zou hebben partijleider te worden: "Mensen beoordelen je ook naar mate wat zij denken wat jij je misschien allemaal wel in je hoofd haalt wat je zou willen. De vraag is of dat allemaal wel zo is."</p>
<p>Op de vraag of Dijkhoff nog steeds de nummer één van de VVD wil worden na al het gedoe van deze week, zegt hij: "Jij zegt: 'Zou je dat nog steeds willen?' Dan ga je er dus vanuit dat ik dat überhaupt wilde."</p>
<p>Over de vele speculaties in de media dat het nieuws over de vergoedingen en wachtgeld het einde van Dijkhoff betekent, zegt hij droog: "Dat hoop ik niet, ik ben nog 38, ik hoop nog lang mee te gaan."</p>
<p>Bekijk hieronder het gesprek met Dijkhoff:</p>

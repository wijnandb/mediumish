---
layout: post
title: "Verstappen achtste, Leclerc wint op thuiscircuit Ferrari"
date: Sun, 08 Sep 2019 16:30:16 +0200
categories: 
- sport 
- autosport 
externe_link: "https://www.telegraaf.nl/sport/823627463/verstappen-achtste-leclerc-wint-op-thuiscircuit-ferrari"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/814bbe58-d259-11e9-9f6b-02d1dbdc35d1.jpg"
aantal: 420
unieke: 247
bron: De Telegraaf
---

<p class="intro">Max Verstappen is in de GP van Italië als achtste geëindigd. De Nederlander startte als negentiende, had een dramatische start, maar kwam toch nog als achtste over de streep. Charles Leclerc won de race op Monza. Het is voor het eerst sinds 2010 dat Ferrari wint op het thuiscircuit. Destijds was het Fernando Alonso in de rode bolide.</p> <p>Achter Leclerc eindigde Valtteri Bottas als tweede en Lewis Hamilton als derde.</p><p>Verstappen begon de race dramatisch. Bij de start zocht hij de eerste bocht op, maar Sergio Perez remde wat eerder waardoor de Nederlander het gras op moest. Dit zorgde voor schade aan de neus, waardoor de Red Bull-coureur al snel de pits in moest. Hij besloot meteen maar van medium naar softs te gaan. Het zorgde ervoor dat Verstappen ruim op de laatste plek lag, op twintig seconden van nummer 19 Kimi Raikkonen.</p><p>Een incident daarna tussen Sebastian Vettel en Lance Stroll deed ook menig wenkbrauw fronzen. De Duitser spinde, maar besloot in zijn spin midden op de baan terug te keren. De inmiddels arriverende Stroll raakte vervolgens de Ferrari-coureur en kon zijn weg maar ternauwernood vervolgen, ondanks het toucheren van de rode wagen.</p><p>„Wat een idioot, hij keert zo terug op de baan!”, riep de Canadese coureur over de boordradio. Het leverde Vettel uiteindelijk een stop and go-penalty van tien seconden op.</p><p>Ondertussen reed Leclerc soeverein op kop voor de Mercedessen van Hamilton en Bottas. Maar na enkele pitstops kwamen Leclerc en Hamilton achter elkaar, waarbij de Fransman in de 23e ronde de wereldkampioen half van de baan reed. Althans, dat was de lezing van de Brit. De stewards besloten de Ferrari-coureur een ’zwart/witte-vlag’ te geven, wat eigenlijk geldt als een soort ’laatste waarschuwing’. In ieder geval geen tijdstraf voor de op pole position gestartte Leclerc.</p><p>Maar in de 36e ronde zette Hamilton de druk er nog maar eens op. Door een safetycar-situatie kon hij achter Leclerc kruipen en een aanval plaatsen die vakkundig door de Fransman werd afgeslagen.</p><p>Maar in ronde 42 verremde Hamilton zich flink. Hierdoor moest hij ploeggenoot Bottas ook voor zich dulden. Verstappen reed ondertussen een inhaalrace en zag zich op plek 8 terug. Leclerc zag zijn zege niet meer in gevaar komen en zette Monza in vuur en vlam. Voor het eerst sinds 2010 weer Ferrari op de hoogste trede. Het Italiaanse volkslied Fratelli d’Italia werd hartstochtelijk meegezongen op het podium.</p><p>Voor de Fransman was het de tweede zege op rij, na zijn winst op Spa. In de stand om het WK is hij nu zijn ploeggenoot Vettel voorbij.</p><p>Eindstand race:</p>

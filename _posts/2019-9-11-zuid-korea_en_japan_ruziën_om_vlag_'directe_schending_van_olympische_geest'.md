---
layout: post
title: "Zuid-Korea en Japan ruziën om vlag: 'Directe schending van olympische geest'"
date: Wed, 11 Sep 2019 19:51:29 +0200
category: sport
externe_link: "https://nos.nl/l/2301307"
feature_image: "https://nos.nl/data/image/2019/09/11/576629/1008x567.jpg"
aantal: 210
unieke: 134
bron: "NOS"
---

<p>Zuid-Korea heeft het Internationaal Olympisch Comité (IOC) dringend verzocht om de 'Vlag van de Rijzende Zon' te verbieden rond de Spelen van volgend jaar in Tokio. Het land uitte grote bezorgdheid over de plannen van Japan om de vlag toe te staan in de stadions.</p>
<p>Zuid-Korea vindt de impact van de vlag vergelijkbaar met wat nazi-uitingen zijn voor Europeanen, en noemt het een symbool van de Japanse agressie tijdens de oorlog in het eerste deel van de vorige eeuw. </p>
<p>Het doek, met een zon in het midden en zestien stralen daaromheen, is de officiële oorlogsvlag geweest van het Japanse leger.</p>
<p>"De vlag is een directe schending van de olympische geest, die de wereldvrede en liefde voor de mensheid juist bevordert", schrijft het Aziatische schiereiland, dat van 1910 tot 1945 door Japan werd bezet.</p>
<h2>Vlag bij voetbal al verboden</h2>
<p>Dezelfde discussie over het al dan niet toelaten van de vlag, vond eerder al plaats rond voetbalwedstrijden, waarna de FIFA besloot het doek vlag te verbieden in stadions.</p>
<p>Het IOC heeft vooralsnog alleen bevestigd dat het verzoek van Zuid-Korea in goede orde is ontvangen. "Sportstadions moeten vrij zijn van elke politieke demonstratie", liet het comité in een eerste reactie al weten, maar een oordeel over deze kwestie is nog niet geveld.</p>

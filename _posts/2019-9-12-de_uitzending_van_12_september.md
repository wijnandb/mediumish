---
layout: post
title: "De uitzending van 12 september"
date: Thu, 12 Sep 2019 16:46:51 +0200
category: nieuws
externe_link: "https://nos.nl/l/2301408"
feature_image: "https://nos.nl/data/image/2019/09/11/576561/1008x567.jpg"
aantal: 218
unieke: 154
bron: "NOS"
---

<h2>'Grondwetsartikel vrijheid van onderwijs moderniseren'</h2>
<p>De VVD wil net als de PvdA artikel 23 van de grondwet moderniseren. Dat artikel gaat over de vrijheid om scholen op te richten op basis van religie. Aanleiding zijn onze berichten over islamitische basisscholen, waar meisjes en jongens elkaar niet mogen aankijken en leren dat Allah homoseksualiteit verafschuwt. De Koranscholen, waar geweldadig salafisme wordt gepredikt, moeten volgens dezelfde partijen verboden worden, desnoods met een noodwet.Burgemeester Ahmed Marcouch van Arnhem waarschuwt al jaren voor opkomend salafisme in Nederland. Hij is vanavond te gast.</p>
<h2>Uniek en historisch beeld uit concentratiekamp Westerbork ingekleurd</h2>
<p>Een van de bekendste opnamen uit de Tweede Wereldoorlog is voor het eerst in kleur te zien. Het gaat om de Westerborkfilm uit 1944. Daarop is te zien hoe Joden, Sinti en Roma op transport worden gezet naar vernietigingskamp Auschwitz. Onder hen het negenjarige Sinti-meisje Settela Steinbach.</p>
<h2>In Groningen kunnen prostituees nadenken over hun toekomst in de seksindustrie</h2>
<p>Morgen opent het Overweeghuis in Groningen officieel, een huis waar sinds mei prostituees terecht kunnen die na willen denken over hun leven en wellicht willen stoppen. Vrouwen die vaak een hard en heftig leven hebben. Het opvanghuis is een burgerinitiatief en draait dag en nacht op de inzet van vrijwilligers. In totaal veertig tot vijftig mensen die dag en nacht voor de prostituees zorgen.</p>

---
layout: post
title: "Groenewegen klopt Van der Poel en pakt tweede ritzege in Groot-Brittannië"
date: Mon, 09 Sep 2019 17:34:29 +0200
categories: 
- sport 
- wielrennen 
externe_link: "https://nos.nl/l/2301008"
feature_image: "https://nos.nl/data/image/2019/09/09/576142/1008x567.jpg"
aantal: 167
unieke: 118
bron: NOS
---

<p>Wielrenner Dylan Groenewegen heeft na de eerste ook de derde etappe van de Ronde van Groot-Brittannië gewonnen. De sprinter van Jumbo-Visma bleef Mathieu van der Poel op een lastige aankomst knap voor, Mike Teunissen werd vierde.</p>
<p>Jumbo-Visma moest met Mitchelton-Scott, de ploeg van klassementsleider Matteo Trentin, diep gaan om de kopgroep van zes bij te halen, maar in de slotkilometer slaagden ze daarin.</p>
<p>De steile finishstraat in Newcastle leek met stroken van twintig procent een kolfje naar de hand van Van der Poel. Hij had echter geen antwoord op de krachtige sprint van Groenewegen, die alweer zijn dertiende zege van het seizoen boekte.</p>
<p>Van der Poel rijdt de Ronde van Groot-Brittannië ter voorbereiding op de wereldkampioenschappen op de weg, die eind deze maand ruim honderd kilometer zuidelijk van Newcastle worden verreden in Yorkshire. Van der Poel geldt als een van de topfavorieten voor de wereldtitel.</p>
<p>Trentin, zondag winnaar van de tweede etappe, behoudt de leiding in het algemeen klassement. De wielerronde duurt nog tot en met zondag.</p>

---
layout: post
title: "Groenewoud en Hekman pakken eindzege Trachitol Trophy"
date: Sun, 24 Nov 2019 17:44:15 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/6CvAKdsE0_o/2311864"
image: "https://nos.nl/data/image/2019/11/24/595970/1008x567.jpg"
aantal: 190
unieke: 129
bron: "NOS"
---

<p>Marathonschaatsers Marijke Groenewoud en Gary Hekman hebben in Groningen hun dominantie in de eerste wedstrijden om de Trachitol Trophy omgezet in een eindzege.</p>
<p>Groenewoud had de eerste twee races van de marathonvierdaagse, in Enschede en Utrecht, overtuigend gewonnen, maar omdat ze op zaterdag in Hoorn geen punten had gescoord, ging Kelly Schouten als klassementsleider de laatste wedstrijd in.</p>
<p>Pien Keulstra wist de race in Groningen te winnen door na 100 ronden medevluchtster Emma Engbers in de sprint af te troeven. Groenewoud eindigde als derde. Ze won de sprint van het peloton voor Schouten en stelde daarmee alsnog de eindzege veilig.</p>
<p>Schouten moest genoegen nemen met de tweede plaats in het klassement, Jade van der Molen eindigde als derde.</p>
<h2>Hekman oppermachtig</h2>
<p>Bij de mannen was de race over 150 ronden welhaast een formaliteit voor klassementsleider Hekman. De rijder van team AB Vakwerk had de eerste drie races al op zijn naam geschreven en kon daarom betrekkelijk ontspannen het karwei in Groningen afmaken. De tweede plaats was ruimschoots genoeg om de eindzege veilig te stellen.</p>
<p>De zege in Groningen moest Hekman aan de ontketende Erik Jan Kooiman laten.</p><img src="http://feeds.feedburner.com/~r/nossportschaatsen/~4/6CvAKdsE0_o" height="1" width="1" alt=""/>

---
layout: post
title: "Smeltende ijssculptuur vervangt Johnson in klimaatdebat, Conservatieven boos"
date: Thu, 28 Nov 2019 22:19:48 +0100
category: entertainment
externe_link: "https://nos.nl/l/2312484"
image: "https://nos.nl/data/image/2019/11/28/598550/1008x567.jpg"
aantal: 335
unieke: 202
bron: "NOS"
---

<p>De Conservatieve Partij vindt het schandalig dat Channel 4 premier Boris Johnson in een klimaatdebat heeft vervangen door een smeltende ijssculptuur. De omroep had dat gedaan nadat de premier had afgezegd voor het debat.</p>
<p>Als alternatief voor Johnson hadden de Conservatieven voormalig minister Michael Gove naar de studio gestuurd, maar op Twitter is te zien dat Gove in het gebouw van Channel 4 geweigerd wordt om deel te nemen. Een foto suggereert dat ook de vader van de premier, Stanley Johnson, niet welkom was in het programma.</p>
<p>"Ze zijn leuk en charmant, maar geen van hen is de leider", twittert Ben de Pear van Channel 4:</p>
<p>Johnsons partij noemt het politieke stemmingmakerij en heeft een klacht ingediend bij de toezichthouder van het Britse omroepbestel. In de brief stellen de Conservatieven dat hen de kans is ontnomen om zich te vertegenwoordigen in het debat.</p>
<p>Bovendien dreigt de partij kritisch naar de uitzendlicentie van de omroep te kijken. Die loopt tot eind 2024, dus de partij die de verkiezingen van 12 december wint mag er waarschijnlijk een oordeel over vellen. Tenminste, als die regering de vijfjarige termijn kan voltooien.</p>
<h2>Ook Farage vervangen door sculptuur</h2>
<p>De lijsttrekkers van alle grote partijen waren uitgenodigd voor het klimaatdebat. Behalve Johnson zag ook Nigel Farage van de Brexit-partij af van deelname aan het liveprogramma.</p>
<p>Daarop besloot de hoofdredactie om de twee lijsttrekkers op het podium te vervangen door de twee ijssculpturen. De smeltende wereldbollen staan volgens de omroep "symbool voor de noodsituatie waarin de wereld verkeert. Het is een visuele metafoor voor de Conservatieve- en Brexit-partij nadat hun leiders herhaaldelijk onze uitnodiging voor dit belangrijke klimaatdebat hebben afgewezen."</p>
<p>Farage laat in een verklaring weten dat zijn partij er geen vertrouwen in heeft dat het debat eerlijk en objectief verloopt. Ook verwijt hij de omroep dat die als standpunt uitdraagt dat het Verenigd Koninkrijk in de EU moet blijven.</p>
<p>Channel 4 is een publieke omroep, maar ontvangt geen overheidsgeld. Het financiert zijn programma's volledig uit commerciÃ«le activiteiten, zoals het uitzenden van advertenties.</p>

---
layout: post
title: "Tennissers lijden zure Davis Cup-nederlaag tegen Kazachstan"
date: Tue, 19 Nov 2019 13:05:43 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/VPfV3rV9vtQ/2311110"
image: "https://nos.nl/data/image/2019/11/19/594478/1008x567.jpg"
aantal: 308
unieke: 200
bron: "NOS"
---

<p>De Nederlandse tennissers hebben hun eerste poulewedstrijd van de nieuw opgezette Davis Cup-finale in Madrid van Kazachstan verloren: 1-2.</p>
<p>De vooraf als favorieten aangemerkte Robin Haase en Jean-Julien Rojer gingen in het beslissende dubbel met 4-6, 6-7 (2) onderuit tegen de welhaast foutloos spelende Aleksandr Boeblik en Michail Koekoesjkin.</p>
<p>Kort daarvoor had Haase Oranje nog langszij gebracht door Boeblik met 7-5, 3-6, 7-6 (5) te kloppen. Botic van de Zandschulp verloor eerder op de dag met 2-6, 2-6 van Koekoesjkin.</p>
<p>Boeblik herstelde zich uitstekend na zijn nipte nederlaag en speelde in het dubbelspel fantastisch. Zijn ijzersterke services in combinatie met de prima returns van Koekoesjkin deden Haase en Rojer in Madrid de das om.</p>
<h2>Complete Haase</h2>
<p>De opslag van Haase liep in zijn single tegen Boeblik als een trein. De lange Kazak zocht met zijn service met wisselend succes de lijnen. Haase brak hem in de elfde game, eiste de set met fantastisch spel op en trok die lijn in de tweede set nog een paar games door.</p>
<p>Boeblik wist het tij echter te keren, maar de completere Haase liet zich daar niet door ontmoedigen en won alsnog.</p>
<p>Van de Zandschulp, die zich dit jaar van de 536ste plaats opwerkte naar de top-200, kon het tegen de sluwe Koekoesjkin na een goed begin niet bolwerken.</p>
<p>De Kazach bestookte veelvuldig Van de Zandschulps backhand, bouwde rustig het voordeel in de rally op en gaf nauwelijks iets weg.</p>
<h2>Nu wacht Andy Murray</h2>
<p>Woensdag neemt Nederland het in het tweede en laatste groepsduel op tegen het Groot-BrittanniÃ« van Andy Murray. De zes groepswinnaars en de twee beste nummers twee gaan naar de kwartfinales.</p>
<p>Het is overigens maar de vraag of Murray gaat spelen tegen Nederland. Vanwege zijn heupoperatie eerder dit jaar is hij nog altijd in een opbouwende fase. "Vijf wedstrijden in vijf dagen gaat lastig worden."</p><img src="http://feeds.feedburner.com/~r/nossporttennis/~4/VPfV3rV9vtQ" height="1" width="1" alt=""/>

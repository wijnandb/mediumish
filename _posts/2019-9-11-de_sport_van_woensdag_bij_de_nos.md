---
layout: post
title: "De sport van woensdag bij de NOS"
date: Wed, 11 Sep 2019 06:11:26 +0200
category: sport
externe_link: "https://nos.nl/l/2301202"
feature_image: "https://nos.nl/data/image/2019/09/11/576449/1008x567.jpg"
aantal: 192
unieke: 133
bron: NOS
---

<p>De Nederlandse honkballers kunnen vandaag een stap zetten richting het kwalificatietoernooi voor de Olympische Spelen, als tijdens het EK in de poulefase een plek in de kwartfinales wordt veiliggesteld.</p>
<p>Woensdag wacht voor de titelverdediger eerst Israël (15.00 uur), waarna 's avonds (18.30 uur) de afgebroken partij tegen Groot-Brittannië (10-2 na acht innings) wordt uitgespeeld. De beste vijf ploegen op het EK mogen deelnemen aan het OKT, dat van 18 tot en met 22 september in Italië plaatsvindt.</p>
<h2>Vuelta</h2>
<p>Primoz Roglic is hard op weg naar de eindzege in de Vuelta. De kopman van Jumbo-Visma moet nog vijf etappes standhouden om de rode trui naar Madrid te brengen. Drie etappes zijn vlak, waaronder die van vandaag. De rit voert over 219 kilometer van Aranda de Duero naar Guadalajara. De etappe is te volgen in een liveblog op NOS.nl en in de NOS-app. Een samenvatting is te zien in het Sportjournaal en in een extra uitzending over de Vuelta om 23.53 uur op NPO 3, NOS.nl en de NOS-app.</p>
<p>De honderdste editie van de KLM Open begint donderdag. In Langs de Lijn En Omstreken blikken we vooruit op de jubileumeditie van het prestigieuze golftoernooi.</p>

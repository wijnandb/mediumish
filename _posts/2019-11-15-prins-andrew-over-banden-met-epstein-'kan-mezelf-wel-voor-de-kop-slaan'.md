---
layout: post
title: "Prins Andrew over banden met Epstein: 'Kan mezelf wel voor de kop slaan'"
date: Sat, 16 Nov 2019 00:32:09 +0100
category: entertainment
externe_link: "http://feeds.nos.nl/~r/nosnieuwskoningshuis/~3/vfY_rvaCsfw/2310655"
image: "https://nos.nl/data/image/2019/11/16/593429/1008x567.jpg"
aantal: 241
unieke: 154
bron: "NOS"
---

<p>De Britse prins Andrew heeft voor het eerst gereageerd op zijn banden met de voor seksueel misbruik veroordeelde Amerikaanse multimiljonair Jeffrey Epstein. Op beelden is Andrew te zien terwijl hij in een van Epsteins huizen logeerde, jaren nadat die was veroordeeld. "Daarvoor kan ik mezelf wel voor de kop slaan", zegt de prins tegen de BBC.</p>
<p>De jongere broer van prins Charles noemt zijn contact met Epstein "onbetamelijk voor een lid van koninklijke familie". Volgens hem hanteert het paleis de hoogste standaarden. "Ik heb mijn familie teleurgesteld, zo simpel is het."</p>
<p>Andrew is rond 2010 zeker twee keer samen met Epstein gefotografeerd. Dat was twee jaar na Epsteins veroordeling voor seksueel misbruik. Dankzij een omstreden deal ontliep de miljardair toen een gevangenisstraf. Andrew zegt dat hij na de veroordeling het contact had moeten verbreken.</p>
<p>Afgelopen zomer werd Epstein opnieuw opgepakt voor grootschalig misbruik van minderjarigen, waarna hij in de cel zelfmoord pleegde.</p>
<h2>'Geen herinnering'</h2>
<p>De prins reageerde ook op de beschuldigingen van een Amerikaanse vrouw dat ze door hem is misbruikt toen ze minderjarig was. Virginia Giuffre zegt dat ze als seksslaaf van Epstein ook met Andrew het bed moest delen. De prins zegt in het BBC-interview dat hij zich niet kan herinneren dat hij Giuffre ooit heeft ontmoet. Buckingham Palace heeft altijd ontkend dat er seksueel contact is geweest tussen Andrew en de vrouw.</p>
<p>Het volledige interview met Andrew wordt zaterdagavond uitgezonden in het BBC-programma Newsnight.</p><img src="http://feeds.feedburner.com/~r/nosnieuwskoningshuis/~4/vfY_rvaCsfw" height="1" width="1" alt=""/>

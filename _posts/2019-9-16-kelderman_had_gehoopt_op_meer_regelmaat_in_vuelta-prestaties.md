---
layout: post
title: "Kelderman had gehoopt op meer regelmaat in Vuelta-prestaties"
date: Mon, 16 Sep 2019 06:30:00 +0200
categories: 
- sport 
- wielrennen 
externe_link: "https://www.telegraaf.nl/sport/302791308/kelderman-had-gehoopt-op-meer-regelmaat-in-vuelta-prestaties"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/40bb969e-d801-11e9-baff-02d2fb1aa1d7.JPG"
aantal: 251
unieke: 158
author: telegraaf
---

<p class="intro">Een opsteker richting 2020 noemt Wilco Kelderman zijn optreden in de Vuelta a España. Met een zevende plaats in het eindklassement verrast de kopman van Team Sunweb zichzelf enigszins. Nadat hij in de Tour de France moest opgeven met een rugblessure, werd het een race tegen de klok om nog enigszins fris te zijn voor de Spaanse ronde.</p> <p>„Ik kan wel tevreden zijn over dit resultaat. Al had ik gehoopt dat er wat meer regelmaat in mijn presteren zat”, aldus Kelderman die beste Nederlander in de Vuelta was.</p><p>Moeilijke periode</p><p>Na de Tour was het kort dag om nog de vereiste conditie te krijgen voor de Vuelta. „Dat was een moeilijke periode waarin ik hard heb getraind, veel naar de fysio ben geweest en oefeningen heb gedaan. Ik ben nog niet in topconditie. Daardoor werd het een Vuelta met ups en downs. De ene dag had ik goede benen en dacht ik eindelijk in de vorm te komen. De volgende dag verloor ik dan weer tijd.”</p><p>Frisse moed</p><p>Voor Kelderman is de zevende plek wel een opsteker richting het seizoen 2020. Dit geeft weer vertrouwen om de komende wintermaanden met frisse moed aan het nieuwe seizoen te werken. „Ik weet dat ik hier nog iets te kort kwam. Daardoor kon ik niet meespelen voor de ritzeges of een dag met de allerbeste klassementsrenners meegaan. Ik was net niet goed genoeg om met de besten mee te gaan. Toch geven deze prestaties me de houvast dat ik volgend jaar weer mijn gewone niveau kan halen.”</p>

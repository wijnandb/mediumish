---
layout: post
title: "Mighty Mike overleeft 4 matchdarts, Barney ook moeizaam door"
date: Fri, 23 Aug 2019 13:40:36 +0200
categories: 
- sport 
- darts 
externe_link: "https://www.telegraaf.nl/sport/953140028/mighty-mike-overleeft-4-matchdarts-barney-ook-moeizaam-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cde0df24-c5a6-11e9-9a41-02d2fb1aa1d7.jpg"
aantal: 220
unieke: 153
bron: De Telegraaf
---

<p class="intro">Michael van Gerwen en Raymond van Barneveld hebben zich alle twee geplaatst voor de finaledag van de New Zealand Darts Masters die zaterdag wordt afgewerkt.</p> <p>Van Gerwen ging in zijn partij tegen Kyle Anderson langs het randje van de afgrond. Mighty Mike overleefde vier matchdarts en trok de partij uiteindelijk met 6-5 naar zich toe. Van Gerwen, die vorige week de Melbourne Darts Masters op zijn naam schreef, dwong de beslissende elfde leg af na een knappe 164 finish.</p><p>Ook Van Barneveld moest tot het uiterste gaan. De 52-jarige Hagenaar, die zijn allerlaatste World Series-toernooi speelt, won met 6-5 van Cody Harris uit Nieuw-Zeeland.</p><p>„Wow, dat was op het nippertje”, aldus Barney na de wedstrijd. „Nadat ik met 3-1 was voor gekomen bleef ik maar missen en missen en gaf hem de kans terug te komen. Na die 161 voelde ik me prima en ik dacht dat ik de wedstrijd op zak had, maar toen pakte hij een 150-finish. Ik ben gewoon erg blij dat ik heb gewonnen en dat ik morgen mag terugkomen.”</p><p>Zaterdag gooit Van Barneveld tegen Daryl Gurney. Van Gerwen treft Gary Anderson.</p><p>Uitslagen eerste ronde</p><p>James Wade 6-5 Craig Caldwell</p><p>Ben Robb 6-4 Simon Whitlock</p><p>Daryl Gurney 6-2 David Platt</p><p>Rob Cross 6-2 Warren Parry</p><p>Gary Anderson 6-3 Haupai Puha</p><p>Peter Wright 6-1 Damon Heta</p><p>Michael van Gerwen 6-5 Kyle Anderson</p><p>Raymond van Barneveld 6-5 Cody Harris</p>

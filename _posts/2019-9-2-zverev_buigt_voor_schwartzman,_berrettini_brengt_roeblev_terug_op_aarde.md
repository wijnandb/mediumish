---
layout: post
title: "Zverev buigt voor Schwartzman, Berrettini brengt Roeblev terug op aarde"
date: Mon, 02 Sep 2019 23:30:30 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/8MNCUU7hz18/2300102"
feature_image: "https://nos.nl/data/image/2019/09/03/574562/1008x567.jpg"
aantal: 269
unieke: 175
bron: NOS
---

<p>Alexander Zverev heeft zich op de US Open in New York niet weten te plaatsen voor de kwartfinales. De Duitse nummer zes van de wereld moest na vier sets het hoofd buigen voor de Argentijn Diego Schwartzman: 6-3, 2-6, 4-6, 3-6.</p>
<p>Zverev had in de voorgaande partijen al geen grote indruk kunnen maken op Flushing Meadows. Voor z'n drie zeges had hij liefst veertien sets en meer dan tien uur nodig. In de eerste set wist hij zijn Argentijnse opponent nog te weerstaan, maar in het vervolg domineerde Schwartzman het spel.</p>
<p>Ter compensatie legde Zverev wat meer risico in zijn spel. Het gevolg was dat de Duitser liefst 65 afzwaaiers en 17 dubbele fouten produceerde. Na ruim drie uur was Schwartzman verzekerd van zijn tweede kwartfinaleplek op de US Open.</p>
<p>De Italiaan Matteo Berrettini maakte in de vierde ronde een einde aan het sprookje van de Rus Andrej Roeblev, die in aanloop naar de US Open Roger Federer had verslagen in Cincinatti en in de eerste week van de US Open Stefanos Tsitsipas en Nick Kyrgios de doorgang had versperd. Berrettini zette de Rus in drie sets weer terug op aarde: 6-1, 6-4, 7-6 (6).</p>
<p>Door die zege is Berrettini de eerste Italiaanse man in 42 jaar die zich in New York onder de laatste acht heeft weten te scharen. In 1977 lukte dat Corrado Barazzutti, die uiteindelijk in de halve finales verloor van Jimmy Connors.</p>
<p>De nummer 25 van de wereld, die op Wimbledon dit jaar de vierde ronde haalde, speelt in de kwartfinales tegen de Fransman GaÃ«l Monfils of de Spanjaard Pablo Andujar.</p><img src="http://feeds.feedburner.com/~r/nossporttennis/~4/8MNCUU7hz18" height="1" width="1" alt=""/>

---
layout: post
title: "NOS Formule 1-podcast #24: Zonder overheidssteun leert Zandvoort creatief denken"
date: Mon, 02 Dec 2019 19:04:22 +0100
category: autosport
externe_link: "https://nos.nl/l/2313011"
image: "https://nos.nl/data/image/2019/12/02/609281/1008x567.jpg"
aantal: 232
unieke: 156
bron: "NOS"
---

<p>De laatste NOS Formule 1-podcast van het jaar is een bijzondere, want er wordt niet alleen teruggeblikt op de grand prix van afgelopen weekeinde in Abu Dhabi, ook wordt er teruggekeken naar de afgelopen anderhalf jaar.</p>
<p>Dat doen Amber Brantsen, Jan Lammers en Louis Dekker met Robert van Overdijk, sinds het voorjaar van 2018 directeur van het circuit van Zandvoort. Hij geeft een inkijkje in de manier waarop de Nederlandse Grand prix terugkeerde op de Formule 1-kalender.</p>
<p>Van Overdijk gaat onder meer in op het gebrek aan overheidssteun voor de Grand Prix van Nederland. De organisatoren van de Grand Prix van België, op het circuit van Spa-Francorchamps, krijgen omstreeks 16 miljoen euro van de Waalse overheid.</p>
<p>"Dat maakt het allemaal een beetje makkelijker", zegt Van Overdijk. "Wij krijgen dat niet, maar daar moeten we achteraf misschien wel blij mee zijn."</p>
<h2>'Dan moet je wat teruggeven'</h2>
<p>"Het heeft ons op een heel creatieve manier aan het denken gezet, we hebben het kunnen gebruiken in de onderhandelingen met de FOM (de commerciële organisatie achter de Formule 1, red)."</p>
<p>"We zijn zo ongeveer het eerst Formule 1-evenement in de wereld dat wordt georganiseerd zonder overheidssteun", zegt Van Overdijk. En dat was voor hem en zijn mede-organisatoren reden om enkele eisen te stellen bij de FOM. "We zeiden: dan moet je ons ook wat teruggeven op het gebied van marketingrechten zodat het Nederlandse bedrijfsleven kan instappen."</p>

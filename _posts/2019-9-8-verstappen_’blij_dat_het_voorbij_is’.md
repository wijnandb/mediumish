---
layout: post
title: "Verstappen: ’Blij dat het voorbij is’"
date: Sun, 08 Sep 2019 17:14:09 +0200
categories: 
- sport 
- autosport 
externe_link: "https://www.telegraaf.nl/sport/296040044/verstappen-blij-dat-het-voorbij-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c077d938-d257-11e9-bef6-02d1dbdc35d1.jpg"
aantal: 191
unieke: 135
bron: De Telegraaf
---

<p class="intro">Max Verstappen is blij dat de races in België en Italië achter de rug zijn. Na zijn uitvalbeurt op Spa-Francorchamps kwam de Limburger een week later in Monza niet verder dan een achtste plek.</p> <p>„Ik ben blij dat deze twee wedstrijden voorbij zijn en dat we in Singapore over twee weken weer vooraan mee kunnen doen”, aldus Verstappen, die in Italië vanaf de negentiende plek startte door een motorwissel. Na de eerste ronde moest hij ook al een pitstop maken, nadat zijn voorkant beschadigd raakte na een touché met Sergio Pérez.</p><p>„Alles werd een beetje opgehoopt en opeens stond het bijna stil. Ik moest uitwijken, maar ik raakte hem nog net op het wiel. Eigenlijk was er daarna nog niets verloren. Het ging op zich goed, maar ik kwam op een gegeven moment niet langs Pérez. Die liep ontzettend hard op het rechte stuk. Daarna kwam ook de virtual safety car op een ongelukkig moment en verloor ik veel tijd. Al met al zat het qua snelheid op dit circuit wel goed. Als je achteraan start moet je ook een beetje geluk hebben, en nu zat juist alles een beetje tegen.”</p>

---
layout: post
title: "Zeldzame goudjakhals gezien in bos in Drenthe"
date: Fri, 06 Dec 2019 09:57:51 +0100
category: nieuws
externe_link: "https://nos.nl/l/2313488"
image: "https://nos.nl/data/image/2019/12/06/611831/1008x567.jpg"
aantal: 286
unieke: 173
bron: "NOS"
---

<p>In een bos in Drenthe is een goudjakhals gezien. Het is de eerste keer dat het dier in de provincie is gespot en de derde keer in Nederland. Staatsbosbeheer noemt de goudjakhals "het neefje van de wolf".</p>
<p>Het dier is twee weken geleden gefotografeerd door een wildcamera. Die stond er namens de Zoogdiervereniging. Verschillende dieren worden met camera's door de organisatie in de gaten gehouden.</p>
<p>Dit is de bewuste opname:</p>
<p>Eerst werd gedacht dat het dier een wolf was, maar daarvoor was het te klein. "De goudjakhals is genetisch wel verwant aan de wolf", zegt een medewerker van de Zoogdiervereniging. "Maar een goudjakhals is echt een stuk kleiner. Hij weegt maximaal vijftien kilo, een wolf wel vijftig. De goudjakhals specialiseert zich in de vangst van muizen." De snuit van het dier is veel spitser dan die van de wolf.</p>
<p>"Toen ik de beelden aan het uitlezen was, moest ik even naar adem happen", zegt een vrijwilliger die bij het onderzoek betrokken is tegen RTV Drenthe. Omdat goudjakhalzen onopvallend leven, kan het zijn dat het dier al langere tijd in de provincie is.</p>
<h2>Opmars</h2>
<p>Op de Veluwe is in 2016 en 2017 ook al een goudjakhals gezien. Sinds tientallen jaren is het dier bezig met een opmars vanuit Oost-Europa, zegt Staatsbosbeheer. Ook in Duitsland en Denemarken wordt de goudjakhals steeds vaker opgemerkt, al is daar nog geen bewijs van voortplanting. Voor zover bekend zit de dichtstbijzijnde roedel in TsjechiÃ«.</p>
<p>De goudjakhals kan in tegenstelling tot wat zijn naam doet vermoeden in tal van kleuren voorkomen. Hij heeft een veel kleiner leefgebied dan de wolf. Het dier jaagt dus vooral op muizen, maar kan volgens Staatsbosbeheer ook een belangrijke bijdrage leveren aan het in toom houden van rattenpopulaties.</p>

---
layout: post
title: "SIRE wil na #doeslief! ook meer liefde voor spullen"
date: Mon, 09 Sep 2019 06:00:01 +0200
categories: 
- financieel 
- economie 
externe_link: "https://nos.nl/l/2300915"
feature_image: "https://nos.nl/data/image/2019/09/09/575983/1008x567.jpg"
aantal: 261
unieke: 178
bron: NOS
---

<p>Na de campagne #doeslief komt SIRE nu met een campagne die mensen oproept beter voor hun spullen te zorgen. "Waardeer het, repareer het", is het motto van de campagne die vandaag start.</p>
<p>"Er is heel veel aandacht voor recycling, dat is op zich goed", zegt SIRE-voorzitter Lucy van der Helm. "Maar heel weinig mensen realiseren zich dat repareren nog veel beter is. Als we met z'n allen meer repareren, hoeven we minder te recyclen."</p>
<h2>100 euro of duurder</h2>
<p>Per persoon per jaar wordt er voor ongeveer 50 kilo aan spullen weggegooid. Het gaat om bijvoorbeeld elektrische apparaten, kleding en tuinmeubelen. "Mensen denken onvoldoende na over de waarde van hun spullen. De meeste mensen laten hun product pas repareren als een nieuw exemplaar 100 euro of duurder is. Die grens is vrij hoog."</p>
<p>Met de campagne 'Waardeer het, Repareer Het' wil Sire Nederlanders aanzetten om kapotte spullen een tweede leven te geven door ze te repareren: </p>
<p>Naast spotjes op tv, radio en online, komt er een website met praktische tips over hoe je je spullen kunt repareren en een overzicht van alle repairshops in Nederland.</p>
<h2>Actiebereidheid</h2>
<p>SIRE (Stichting IdeÃ«le Reclame) kiest jaarlijks doorgaans twee thema's waar een campagne over wordt gevoerd. Er lagen verschillende onderwerpen op tafel.</p>
<p>"Bij dit thema viel op dat de actiebereidheid het grootst was", zegt Van der Helm. "Veel mensen staan er niet bij stil dat repareren ook een optie is. Wij weten dat als we er aandacht aan geven dat mensen sneller gaan repareren. Hopelijk gooien ze hun kapotte schoenen en apparaten straks minder snel weg."</p>

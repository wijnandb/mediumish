---
layout: post
title: "Duitsland en Frankrijk meest geraakt door invoerheffingen VS"
date: Tue, 03 Dec 2019 22:32:26 +0100
categories: 
- financieel 
- economie 
externe_link: "https://nos.nl/l/2313187"
image: "https://nos.nl/data/image/2019/12/04/610242/1008x567.jpg"
aantal: 248
unieke: 167
bron: "NOS"
---

<p>De aangekondigde Amerikaanse invoerheffingen zullen voornamelijk gevoeld worden door Frankrijk en Duitsland. De Verenigde Staten willen Frankrijk raken met invoerheffingen op vliegtuigen en wijn. Ook Duitsland zal de heffingen op vliegtuigen gaan voelen, blijkt uit onderzoek van het Centraal Bureau voor de Statistiek.</p>
<p>Begin oktober concludeerde de Wereldhandelsorganisatie (WTO) dat Europa illegale staatssteun gaf aan vliegtuigbouwer Airbus. Daarmee kreeg Amerika toestemming om importheffingen in te voeren op 7,5 miljard euro aan producten. Ruim 60 procent van dit bedrag zal voor rekening komen voor Frankrijk en Duitsland.</p>
<h2>Vliegtuigen en eten</h2>
<p>Op de lijst met Europese goederen staan naast vliegtuigen onder meer helikopters, wijn en kaas. Producten waar importheffingen op komen, worden in de VS 10 tot 25 procent duurder.</p>
<p>Ook Schotse en Ierse whisky zullen in de Verenigde Staten een stuk duurder worden. Ook op olijfolie komen heffingen.</p>
<p>Sommige Nederlandse kaasproducten worden ook duurder in de VS. Maar de schade wordt beperkt tot een waarde van 38 miljoen euro. Dat is maar een heel klein deel van de 23,8 miljard euro aan goederen die Nederland jaarlijks naar Amerika exporteert.</p>
<h2>Nog niet ingevoerd</h2>
<p>Wat het daadwerkelijk effect zal zijn van de Amerikaanse invoerheffingen moet nog blijken. Amerika heeft ze nog niet ingevoerd. Bovendien dreigen de Verenigde Staten ook met nieuwe invoerheffingen, tegen bijvoorbeeld de Duitse auto-industrie.</p>
<p>Gister werd duidelijk dat Frankrijk ook kan rekenen op nieuwe heffingen op producten zoals als Roquefort-kaas, Louis Vuitton-tassen en champagne. Amerika legt deze op in reactie op de aangekondigde heffing voor internationaal opererende internetbedrijven.</p>

---
layout: post
title: "Zeventien agenten worden vader na salarisverhoging in Jefferson County"
date: Thu, 07 Nov 2019 21:44:13 +0100
categories: 
- entertainment 
- opmerkelijk 
externe_link: "https://nos.nl/l/2309490"
image: "https://nos.nl/data/image/2019/11/07/591065/1008x567.jpg"
aantal: 213
unieke: 147
bron: "NOS"
---

<p>Er was de afgelopen tijd veel te vieren bij de politie in Jefferson County in de Amerikaanse staat Missouri. In het korps zijn dit jaar in korte tijd maar liefst zeventien agenten vader geworden.</p>
<p>Mogelijk is er een opvallende verklaring voor de plotselinge geboorte-explosie: door nieuwe wetgeving steeg het startsalaris van de agenten vorig jaar van ruim 37.000 dollar naar 50.000 dollar per jaar. Van die financiÃ«le zekerheid lijken veel agenten gebruik te hebben gemaakt.</p>
<p>"Ik denk dat het meer is dan toeval", zegt agent Matt Moore, die dit jaar ook vader werd. "Een hoger inkomen geeft je meer flexibiliteit bij het starten van een gezin. Kinderen krijgen wordt in deze tijd niet goedkoper."</p>
<p>De baby's worden voor de grap prop p babies genoemd, naar de wetgeving die vorig jaar werd aangenomen.</p>
<p>De lokale krant St. Louis Post-Dispatch wijdde deze week een artikel en fotosessie aan de zeventien gezinnen. Veertien van de zeventien vaders gingen met hun kind op de foto. De vaders in uniform, de kinderen met politiebadges. De twee jongste baby's waren tien dagen oud.</p>
<p>Sheriff Dave Marshak had gewaarschuwd voor een mogelijke uittocht van agenten als de wetgeving er niet zou komen. "Het is belangrijk dat we de families ondersteunen. Voor ons is dit goed", zegt hij over de geboortegolf.</p>

---
layout: post
title: "Williams dendert door in New York richting ultiem grandslamrecord"
date: Wed, 04 Sep 2019 02:26:23 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/0UGS8l0m3GM/2300248"
feature_image: "https://nos.nl/data/image/2019/09/04/574799/1008x567.jpg"
aantal: 238
unieke: 164
bron: NOS
---

<p>Met haar honderdste zege op de US Open heeft Serena Williams zich op indrukwekkende wijze geplaatst voor de halve finales in New York. Ze verpletterde de Chinese Wang Qiang met 6-1, 6-0.</p>
<p>Williams speelde in zo'n moordend tempo dat Qiang, die een ronde eerder Roland Garros-kampioene Ashleigh Barty had uitgeschakeld, totaal kansloos was. De 37-jarige Williams sloeg 25 winners en verloor in totaal maar 15 punten.</p>
<h2>Op weg naar nummer 24</h2>
<p>Met het bereiken van de laatste vier is Williams weer een stap dichter bij de 24ste grandslamtitel waar ze al zo lang op aast. Met die titel zou de Amerikaanse het record evenaren van Margaret Court, die in de jaren 60 en vroege jaren 70 het vrouwentennis regeerde.</p>
<p>Williams heeft inmiddels al drie keer op de drempel gestaan om het record van Court te evenaren. Vorig jaar werd haar in de finale op Wimbledon de voet dwars gezet door de Duitse Angelique Kerber, twee maanden later verijdelde de Japanse Naomi Osaka in de finale van de US Open de tweede poging en afgelopen zomer hield de Roemeense Simona Halep haar in de eindstrijd op Wimbledon van de magische 24 af. </p>
<h2>Twintig jaar geleden</h2>
<p>De US Open won Williams voor het laatst in 2014. Precies twintig jaar geleden veroverde ze in New York haar eerste van zes US Open-titels. In de halve finales speelt Williams tegen de als vijfde geplaatste Oekra√Øense Jelina Svitolina.</p><img src="http://feeds.feedburner.com/~r/nossporttennis/~4/0UGS8l0m3GM" height="1" width="1" alt=""/>

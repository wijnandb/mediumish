---
layout: post
title: "Dubbel Oranje-succes op teamsprint in Minsk"
date: Fri, 15 Nov 2019 16:22:00 +0100
categories: 
- sport 
- schaatsen 
externe_link: "https://www.telegraaf.nl/sport/453533122/dubbel-oranje-succes-op-teamsprint-in-minsk"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae5b1bae-07bb-11ea-8c5c-02c309bc01c1.jpg"
aantal: 229
unieke: 135
bron: "De Telegraaf"
---

<p class="intro">De Nederlandse vrouwenploeg heeft bij de eerste wereldbeker schaatsen in Minsk de teamsprint gewonnen. Ook de mannen pakten de titel op de teamsprint.</p> <p>De formatie van bondscoach Jan Coopmans zegevierde op de afvalrace over drie ronden in een tijd van 1.29,23. Oranje was daarmee 0,72 seconde sneller dan Europees kampioen Rusland, de tegenstander van Nederland in de vierde en laatste rit. Het brons was voor Japan. Namens Oranje kwamen Michelle de Jong, Jutta Leerdam en Letitia de Jong in actie.</p><p>Nederland veroverde vorig seizoen in Inzell de wereldtitel op dit onderdeel, dat voor de eerste keer op het programma stond bij de WK afstanden. Op de Duitse piste reed Janine Smit nog samen met Leerdam en Letitia de Jong. Michelle de Jong nam in Minsk de plek van Smit in.</p><p>In navolging van de Nederlandse vrouwenploeg hebben ook de snelle mannen van Oranje bij de wereldbeker schaatsen in Minsk de teamsprint winnend afgesloten. Ronald Mulder, Kai Verbij en Kjeld Nuis reden op de Wit-Russische piste de beste tijd: 1.21,16. Het Chinese trio eindigde op 0,15 seconde op de tweede plaats. Canada pakte brons, met een achterstand van 0,51 op de winnaars.</p><p>Ronald Mulder, Verbij en Nuis veroverden vorig seizoen in Inzell op dit onderdeel, dat na de Winterspelen van Sotsji 2014 aan het wereldbekerprogramma is toegevoegd, de eerste wereldtitel. De teamsprint, een spectaculaire afvalrace over drie ronden, is nog niet olympisch.</p>

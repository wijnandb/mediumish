---
layout: post
title: "Bezoeker kunstbeurs peuzelt banaan van 120.000 dollar op"
date: Sun, 08 Dec 2019 08:28:15 +0100
category: cultuur
externe_link: "https://nos.nl/l/2313797"
image: "https://nos.nl/data/image/2019/12/08/612611/1008x567.jpg"
aantal: 247
unieke: 162
bron: "NOS"
---

<p>Een kunstenaar heeft op een kunstbeurs in Miami consternatie veroorzaakt door een werk van een collega van de muur te halen en op te eten. Het gaat om een overrijpe banaan die met ducttape aan de muur was geplakt.</p>
<p>Het banaan-kunstwerk Comedian is van de Italiaanse kunstenaar Maurizio Cattelan. Hij heeft er meer gemaakt dan de banaan die op de beurs werd tentoongesteld. Deze week werden er drie geveild, voor bedragen tussen de 120.000 en 150.000 dollar per stuk.</p>
<p>Collega-kunstenaar David Datuna liep gistermiddag op de beurs, peuterde de ducttape rond de banaan los en peuzelde hem op. Andere bezoekers reageerden stomverbaasd en maakten foto's van het tafereel. Beveiligers namen Datuna mee.</p>
<p>De Amerikaanse performancekunstenaar kwam op het idee uit bewondering voor het werk van Cattelan, beweert hij. "Ik hou van de kunstwerken van Maurizio Cattelan en ben echt dol op deze installatie. Het is erg lekker", schrijft hij op Instagram, waar hij een filmpje van zijn actie heeft gezet.</p>
<p>Hij doopte zijn actie Hungry Artist:</p>
<p>De organisatie van de kunstbeurs verving de banaan binnen enkele minuten door een nieuw exemplaar. Boos is de galeriehouder niet. "We kunnen wel tegen een geintje", zegt een woordvoerder. Er worden dan ook geen stappen ondernomen tegen Datuna.</p>
<p>De maker Cattelan heeft nog niet gereageerd op de kwestie. De Italiaan staat zelf ook bekend om zijn provocatieve werk. Eerder dit jaar kwam een door hem gemaakt massief gouden toilet in het nieuws toen het werd gestolen uit een paleis in Engeland.</p>

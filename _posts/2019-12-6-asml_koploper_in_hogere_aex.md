---
layout: post
title: "ASML koploper in hogere AEX"
date: Fri, 06 Dec 2019 12:36:00 +0100
categories: 
- financieel 
- koersen 
externe_link: "https://www.telegraaf.nl/financieel/1296802684/asml-koploper-in-hogere-aex"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f61f010-181d-11ea-a559-02d1dbdc35d1.jpg"
aantal: 425
unieke: 289
bron: "De Telegraaf"
---

<p class="intro">De AEX stond tijdens lunchtijd op een mooie winst, dankzij hoopgevend nieuws over de handelsbesprekingen tussen de VS en China. Beleggers waren voorts in afwachting van het Amerikaanse banencijfer. Vooral ASML was in trek.</p> <p>De AEX stond om vijf over half één 0,8% hoger op 596,4 punten. De AMX koerste 0,2% hoger op 881,7 punten.</p><p>De overige Europese beurzen boekten eveneens winst. De Duitse DAX steeg 0,2%, de Britse FTSE 100 won 0,7% op en de Franse CAC 40 ging 0,4% omhoog.</p><p>De indexfutures wezen op een 0,4% tot 0,4% hogere opening van de Amerikaanse beurzen om half vier vanmiddag.</p><p>Beleggers hadden weinig oog voor de onverwachte terugval van de Duitse industriële productie. Zij klampten zich vast aan handelsoptimisme, zo constateert ook beleggingsadviseur Rein Schutte van Boer &amp; Olij Securities. „Trump meldde gisteravond dat er rond 15 december, als nieuwe importtarieven op de rol staan, een deal met China gesloten kan worden. Bovendien liet China weten geen importtarieven op sojabonen en varkensvlees te heffen. Zo houden ze het vlammetje branden. Zelf reken ik op een spoedige deal, maar zonder oplossing voor de grote geschilpunten.”</p><p>Schutte benadrukt dat het Amerikaanse banencijfer dat om half drie naar buiten komt, een duidelijke impact kan hebben op het beurssentiment. „De werkgelegenheid is van groot belang voor de consumentenbestedingen. Dus als het cijfer tegenvalt, kan er twijfel in de markt komen of de Amerikaanse economie blijft groeien.”</p><p>De olieprijs bleef licht negatief, over de week noteert Brent 4% hoger. Oliekartel OPEC en bondgenoten zouden vandaag besluiten 500.000 vaten extra productiebeperking door te voeren.</p><p>Philips gewild</p><p>Bij de hoofdfondsen ging chipmachinemaker ASML met een winst van 2% aan kop.</p><p>Zorgtechnologiebedrijf Philips klom 1,6% na een adviesverhoging naar kopen door de Amerikaanse bank Morgan Stanley. Het koersdoel ging met 20% omhoog naar €50.</p><p>Biotechnologiebedrijf Galapagos (+1,1%) meldde genoeg deelnemers te hebben voor een studie met zijn kandidaat-medicijn bij patiënten met diffuus cutane systemische sclerose, een auto-immuunziekte.</p><p>Dataverzamelaar Relx (+0,7%) meldde een inkoop van eigen aandelen tegen £300 miljoen.</p><p>Betalingsverwerker Adyen zakte 0,1% op het nieuws dat de grote investeerder General Atlantic een deel van zijn belang in de betalingsdienstverlener tegen een kleine korting op de beurskoers verkoopt.</p><p>Midkapfonds Boskalis won 4%, na het binnenhalen van een baggerproject in de baai van Manila voor €325 miljoen.</p><p>Air France KLM leidde de verliezers op 2,6% teruggang. In Frankrijk moest het concern 10% van zijn internationale vluchten schrappen vanwege stakingen.</p><p>De leverancier van snellaadstations voor batterijauto’s Fastned zakte op de lokale markt 0,4%. Beleggers hebben reeds voor €7,5 miljoen ingetekend op zijn obligatie-emissie ter grootte van €3 miljoen.</p><p>Meer financieel nieuws direct in je mail? Meld je hier aan!</p>

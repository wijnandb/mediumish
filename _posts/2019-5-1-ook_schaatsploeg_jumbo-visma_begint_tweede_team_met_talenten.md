---
layout: post
title: "Ook schaatsploeg Jumbo-Visma begint tweede team met talenten"
date: Wed, 01 May 2019 17:38:04 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/Y9juFt-XGkU/2282862"
feature_image: "https://nos.nl/data/image/2019/05/01/547256/1008x567.jpg"
aantal: 170
unieke: 130
bron: NOS
---

<p>Team Jumbo-Visma begint een tweede schaatsploeg voor talenten tussen de 19 en 23 jaar. Coach Jac Orie merkte dat daar veel behoefte aan was.</p>
<p>"We merkten de afgelopen jaren dat het - vooral voor jongens - steeds moeilijker wordt om direct de overstap naar de senioren te maken", aldus Orie, die ook al positieve geluiden opving vanuit de KNSB.</p>
<p>"Deze jongens moet je ook niet direct voor de leeuwen gooien", vervolgt Orie. "Dan lopen ze voortdurend op de toppen van hun tenen en dan is het maar de vraag of dat de vooruitgang bevordert."</p>
<h2>Eerste jaar</h2>
<p>De opleidingsploeg bestaat in het eerste jaar uit Merijn Scheperkamp, Tijmen Snel, Joost van Dobbenburgh en Serge Yoro.</p>
<p>"Als een bepaald talent een goede progressie doormaakt, dan zal 'ie zeker op gezette tijden met de A-ploeg kunnen meetrainen", zegt Orie, die zelf technisch directeur is van het nieuwe team. De rest van de staf wordt binnenkort ingevuld.</p>
<p>Vorige week werd bekend dat Jumbo-Visma ook een ploeg begint voor talentvolle wielrenners.</p><img src="http://feeds.feedburner.com/~r/nossportschaatsen/~4/Y9juFt-XGkU" height="1" width="1" alt=""/>

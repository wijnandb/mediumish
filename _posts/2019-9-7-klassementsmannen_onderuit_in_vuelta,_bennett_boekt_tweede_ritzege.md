---
layout: post
title: "Klassementsmannen onderuit in Vuelta, Bennett boekt tweede ritzege"
date: Sat, 07 Sep 2019 17:33:16 +0200
categories: 
- sport 
- wielrennen 
externe_link: "https://nos.nl/l/2300745"
feature_image: "https://nos.nl/data/image/2019/09/07/575707/1008x567.jpg"
aantal: 219
unieke: 150
bron: NOS
---

<p>Sam Bennett heeft zijn tweede ritzege te pakken in de Vuelta. De Ierse sprinter van Bora-Hansgrohe was de snelste in de straten van Oviedo, maar de sprint werd ontsierd door een massale valpartij in de laatste kilometer.</p>
<p>Door de val kwam Bennett met een lichte voorsprong over de finish van de veertiende etappe. Fabio Jakobsen kwam niet aan sprinten toe, waardoor zijn ploegmaat Maximiliano Richeze zijn kans mocht gaan en als tweede over de finish kwam.</p>
<p>Onder anderen Alejandro Valverde en Tadej Pogacar, de nummers twee en drie in het klassement, gingen bij de val hard onderuit, Movistar meldt dat Valverde niet zwaar gehavend is; slechts een lichte kwetsuur aan zijn pols.</p>
<p>Bekijk hieronder de valpartij in de straten van Oviedo en luister naar de (verrassende) reactie van de ritwinnaar.</p>
<p>Ook rodetruidrager Primoz Roglic moest flink in de remmen. Aangezien de valpartij in de laatste kilometer gebeurde, werden de tijdverschillen reglementair kwijtgescholden.</p>
<h2>Kopgroep van zes</h2>
<p>De relatief vlakke veertiende rit over 188 kilometer naar Oviedo werd gekleurd door een kopgroep van vijf renners: Silvan Dillier (Zwi, AG2R), Luka Pibernik (Slo, Bahrein-Merida), Harm Vanhoucke (Bel, Lotto-Soudal), Salvatore Puccio (Ita, Ineos), Stephane Rossetto (Fra, Cofidis) en Diego Rubio (Spa, Burgos). Zij werden pas in de slotfase ingerekend door het door Deceuninck-Quickstep aangevoerde peloton.</p>
<p>Zondag trekt de Vuelta weer de bergen in.</p>

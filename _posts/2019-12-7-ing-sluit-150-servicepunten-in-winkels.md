---
layout: post
title: "ING sluit 150 servicepunten in winkels"
date: Sat, 07 Dec 2019 09:13:26 +0100
category: financieel
externe_link: "https://nos.nl/l/2313648"
image: "https://nos.nl/data/image/2019/12/07/612172/1008x567.jpg"
aantal: 165
unieke: 118
bron: "NOS"
---

<p>ING vermindert het aantal servicebalies van de bank in winkels als Bruna, Primera en The Read Shop. Van de 380 servicepunten sluiten er komend jaar zo'n 150.</p>
<p>Volgens de bank spelen daarbij bezoekersaantallen en klantbehoeften een rol. ING heeft een proef gedaan met een nieuw concept waarbij klanten geholpen worden om zaken digitaal te regelen en volgens de bank zijn ze daar positief over.</p>
<p>De servicepunten die overblijven, worden volgend jaar opnieuw ingericht. Op de meeste plekken waar de balies verdwijnen, komt een nieuwe pinautomaat.</p>
<h2>Digitaal bankieren</h2>
<p>De bank komt daarnaast deze maand met een pop-up-store in drukbezochte winkelcentra, waar medewerkers mensen kunnen helpen met digitale vragen. ING zegt dat 30 procent van de 66-plussers niet digitaal bankiert.</p>
<p>Ook is de bank van plan om workshops te houden om mensen digitaal vaardiger te maken. "We merken dat er bij vooral oudere klanten drempels zijn om digitaal hun bankzaken te regelen, bijvoorbeeld omdat ze bang zijn iets verkeerd te doen", zegt Jeroen Losekoot, manager Digitaal Bankieren.</p>

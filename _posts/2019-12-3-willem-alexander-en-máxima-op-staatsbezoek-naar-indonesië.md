---
layout: post
title: "Willem-Alexander en Máxima op staatsbezoek naar Indonesië"
date: Tue, 03 Dec 2019 12:52:50 +0100
category: entertainment
externe_link: "http://feeds.nos.nl/~r/nosnieuwskoningshuis/~3/YP7s-CniPWo/2313100"
image: "https://nos.nl/data/image/2019/12/03/609699/1008x567.jpg"
aantal: 164
unieke: 118
bron: "NOS"
---

<p>Koning Willem-Alexander en koningin Máxima gaan in maart op staatsbezoek naar Indonesië. Het bezoek staat in het teken van samenwerking, onder andere op het gebied van landbouw, gezondheid, kustbescherming en watertechnologie, zegt de Rijksvoorlichtingsdienst.</p>
<p>De ministers Blok (Buitenlandse Zaken), Kaag (Buitenlandse Handel en Ontwikkelingssamenwerking), Van Nieuwenhuizen (Infrastructuur en Waterstaat) en Bruins (Medische Zorg en Sport) gaan ook mee. Verder worden de koning en koningin vergezeld door een handelsmissie. Het bezoek valt samen met de viering van 75 jaar onafhankelijkheid van Indonesië.</p>
<p>Het is het eerste staatsbezoek aan de voormalige Nederlandse kolonie sinds dat van koningin Beatrix in 1995. Koning Willem-Alexander, toen nog prins, was daar ook bij.</p>
<p>Het werd een beladen staatsbezoek. Koningin Beatrix sprak over gevoeligheden met betrekking tot het koloniale verleden, maar bood namens Nederland geen excuses aan.</p>
<p>Het Nederlandse kabinet vond dat koningin Beatrix onhoffelijk werd behandeld, onder meer omdat een privé-lunch met president Soeharto werd geschrapt en een vervangend gesprek uitliep op een monoloog van Soeharto.</p><img src="http://feeds.feedburner.com/~r/nosnieuwskoningshuis/~4/YP7s-CniPWo" height="1" width="1" alt=""/>

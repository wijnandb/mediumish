---
layout: post
title: "Jumbo-Visma en Clement beëindigen samenwerking"
date: Sun, 24 Nov 2019 20:21:18 +0100
categories: 
- sport 
- wielrennen 
externe_link: "https://www.telegraaf.nl/sport/188168257/jumbo-visma-en-clement-beeindigen-samenwerking"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9ef0ee7e-0eef-11ea-b918-0218eaf05005.jpg"
aantal: 152
unieke: 113
bron: "De Telegraaf"
---

<p class="intro">Oud-wielrenner Stef Clement en wielerploeg Jumbo-Visma hebben hun samenwerking beëindigd.</p> <p>Clement, die vorig jaar zijn loopbaan afsloot, verrichtte als zzp’er werkzaamheden op het gebied van marketing en hospitality voor de dit jaar zo succesvolle ploeg. „Aangezien de samenwerking tussen Team Jumbo-Visma en Stef Clement zoals deze vanaf januari 2019 heeft bestaan, niet heeft gebracht wat allebei ervan hadden verwacht, is gezamenlijk besloten om de samenwerking te beëindigen”, meldt Jumbo-Visma in een persbericht.</p><p>Clement zorgde in mei tijdens de Ronde van Italië voor enig rumoer met opmerkingen in een radio-programma over zijn voormalig ploeggenoot Primoz Roglic. „Als deze jongen bij UAE, Katoesja of Astana had gereden, hadden wij er een heel ander idee bij gehad”, zei hij destijds waarmee hij doelde op renners van die ploegen die zich in het verleden inlieten met doping. Clement wilde de Sloveen niet beschuldigen, zei hij. Wel vond hij dat een kritische benadering op zijn plaats was.</p>

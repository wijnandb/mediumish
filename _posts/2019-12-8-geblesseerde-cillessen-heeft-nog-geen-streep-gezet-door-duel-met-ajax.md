---
layout: post
title: "Geblesseerde Cillessen heeft nog geen streep gezet door duel met Ajax"
date: Sun, 08 Dec 2019 17:56:22 +0100
category: voetbal
externe_link: "https://nos.nl/l/2313889"
image: "https://nos.nl/data/image/2019/12/08/612660/1008x567.jpg"
aantal: 174
unieke: 120
bron: "NOS"
---

<p>Jasper Cillessen hoopt dinsdag gewoon in actie te kunnen komen tegen zijn oude club Ajax. De keeper van Valencia krijgt maandag meer duidelijkheid over de ernst van zijn kuitblessure, heeft hij de NOS laten weten. De doelman sloeg zondag wel de training over.</p>
<p>Valencia treft dinsdag (21.00 uur) Ajax in de Johan Cruijff Arena, met als inzet een plek in de volgende ronde van de Champions League.</p>
<p>Zaterdagavond, drie dagen voor dat cruciale duel, raakte de Oranje-international geblesseerd in een competitieduel met Levante. Na een klein halfuur moest Cillessen naar de kant in de door Valencia gewonnen stadsderby (2-4). Na afloop toonde trainer Albert Celades zich niet heel optimistisch over de inzet van zijn doelman in Amsterdam. </p>
<h2>MRI-scan</h2>
<p>Cillessen verwacht dat een MRI-scan maandag duidelijkheid verschaft over de kwetsuur. Mocht hij niet fit aan de aftrap kunnen verschijnen, dan is Jaume Dom√®nech waarschijnlijk zijn vervanger.</p>
<p>Ajax heeft dinsdag aan een gelijkspel genoeg om te overwinteren in de Champions League. Valencia moet bij winst van concurrent Chelsea zelf ook winnen om door te gaan.</p>

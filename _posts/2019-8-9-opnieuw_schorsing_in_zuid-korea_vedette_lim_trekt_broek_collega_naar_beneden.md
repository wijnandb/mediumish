---
layout: post
title: "Opnieuw schorsing in Zuid-Korea: vedette Lim trekt broek collega naar beneden"
date: Fri, 09 Aug 2019 14:26:19 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/6A_m7ClZ3Q8/2296899"
feature_image: "https://nos.nl/data/image/2019/08/09/569113/1008x567.jpg"
aantal: 229
unieke: 156
bron: NOS
---

<p>De Zuid-Koreaanse schaatsbond (KSU) heeft weer een schorsing moeten uitdelen. Dit keer aan shorttracker Lim Hyo-jun, die voor een jaar wordt geschorst. De wereldkampioen zou in het bijzijn van vrouwelijke collega's de broek van een van zijn teamgenoten naar beneden hebben getrokken.</p>
<p>In eerste instantie werd het volledige team voor een maand verbannen uit het trainingscentrum. Na bestudering van de beelden en overleg met de leden van de ploeg besloot de KSU Lim een schorsing voor een jaar op te leggen.</p>
<h2>Bekende van Knegt</h2>
<p>Lim veroverde dit jaar met overmacht de wereldtitel. Hij won de 1.000 meter, 1.500 meter en de superfinale. Vorig jaar sleepte hij olympisch goud op de 1.500 meter in de wacht, net voor Sjinkie Knegt.</p>
<p>Bij het langebaanschaatsen moesten er ook weer straffen worden uitgedeeld door de KSU. Vijf rijders werden voor twee maanden geschorst omdat ze alcohol hadden gedronken in het nationale trainingscentrum.</p>
<h2>Probleem na probleem</h2>
<p>De lijst met probleemgevallen in Zuid-Korea wordt groter en groter. Eerder dit jaar werden shorttracker Kim Gun-woo en langebaanschaatser Lee Seung-hoon, olympisch kampioen op de 10.000 meter na de foute wissel van Sven Kramer in 2010, ook al geschorst voor onbehoorlijk gedrag.</p>
<p>Voor de bond begon het turbulente jaar met shorttrackster Suk-hee Shim, die in januari haar oude coach ervan beschuldigde haar meermaals verkracht te hebben. Daarop scherpte de bond de algehele gedragsregels aan.</p><img src="http://feeds.feedburner.com/~r/nossportschaatsen/~4/6A_m7ClZ3Q8" height="1" width="1" alt=""/>

---
layout: post
title: "Bondscoach Wiegman langer aan het roer bij Oranjevrouwen"
date: Mon, 09 Dec 2019 17:38:09 +0100
category: sport_algemeen
externe_link: "https://nos.nl/l/2314027"
image: "https://nos.nl/data/image/2019/12/09/612925/1008x567.jpg"
aantal: 205
unieke: 137
bron: "NOS"
---

<p>Sarina Wiegman blijft voorlopig bondscoach van de Nederlandse voetbalvrouwen. De 50-jarige trainster heeft haar contract verlengd tot en met het EK van 2021. De verbintenis van Wiegman met de KNVB liep tot en met de Olympische Spelen van 2020 in Tokio.</p>
<p>Wiegman is nu drie jaar bondscoach van Oranje. Onder leiding van de 104-voudig international won Nederland in 2017 in eigen land de Europese titel. Dit jaar leidde Wiegman de voetbalsters naar de finale van het wereldkampioenschap. Daarin waren de Verenigde Staten met 2-0 te sterk.</p>
<p>"Ik heb het naar mijn zin, het gaat goed en we zitten middenin een EK-cyclus die ik nog graag afmaak, dus we waren er na het WK eigenlijk al snel uit dat we samen verder zouden gaan", zegt Wiegman.</p>
<p>De succesvolle bondscoach denkt niet dat het einde van haar houdbaarheid al in zicht is. "Nee, daar heb ik niet aan getwijfeld. Er is de afgelopen jaren in het team en de staf genoeg veranderd. Dat houdt het fris. Dus het is nog niet uitgewerkt."</p>
<p>Of het EK van 2021 haar laatste klus met Oranje wordt, weet Wiegman nog niet. "Het heeft geen zin om zover vooruit te plannen. Aan het eind van de rit kijken we wel weer verder."</p>

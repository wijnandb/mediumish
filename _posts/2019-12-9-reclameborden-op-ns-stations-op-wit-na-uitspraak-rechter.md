---
layout: post
title: "Reclameborden op NS-stations op wit na uitspraak rechter"
date: Mon, 09 Dec 2019 10:59:58 +0100
category: financieel
externe_link: "https://nos.nl/l/2313975"
image: "https://nos.nl/data/image/2019/12/09/612822/1008x567.jpg"
aantal: 190
unieke: 121
author: "NOS"
---

<p>Op ruim 300 stations zijn in totaal 5000 lege reclameborden te zien. Door een uitspraak van het Gerechtshof in Arnhem moeten de reclameborden van de NS op wit en daarnaast moet de NS ook nog een schadevergoeding betalen.</p>
<p>JCDecaux, de Franse reclamebordenuitbater, was naar de rechter gestapt. Het bedrijf stelt dat de NS in 2011 de opdracht voor de reclameborden openbaar had moeten aanbesteden. Maar in plaats daarvan sloot de NS zelf een contract af met ExterionMedia en Ngage Media. Van een Europese aanbesteding was geen sprake.</p>
<p>De rechter geeft nu JCDecaux grotendeels gelijk. De NS moet de contracten die waren afgesloten opzeggen en de opdracht alsnog Europees aanbesteden. De reclameborden blijven daardoor voorlopig leeg en de NS loopt reclame-inkomsten mis.</p>
<h2>Schadevergoeding</h2>
<p>Daarnaast heeft het Franse bedrijf ook recht op een schadevergoeding, maar het bedrag moet nog worden vastgesteld. JCDecaux moet bij de NS nog een claim indienen.</p>
<p>Het kan volgens een woordvoerder van de NS nog enige tijd duren voor de reclameborden op de stations weer gevuld zijn. Of het spoorwegenbedrijf in hoger beroep gaat, is nog niet duidelijk. De NS heeft tot 2 januari om dit te beslissen.</p>

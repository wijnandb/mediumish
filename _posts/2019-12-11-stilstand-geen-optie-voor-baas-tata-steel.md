---
layout: post
title: "Stilstand geen optie voor baas Tata Steel"
date: Wed, 11 Dec 2019 19:10:57 +0100
category: financieel
externe_link: "https://www.telegraaf.nl/financieel/2062504324/stilstand-geen-optie-voor-baas-tata-steel"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a7df56d8-1c41-11ea-b0b6-02c309bc01c1.jpg"
aantal: 181
unieke: 129
author: "Telegraaf"
---

<p class="intro">De harde ingrepen die Tata Steel eerder aankondigde zijn onder meer nodig om het bedrijf gereed te krijgen voor de toekomst. Topman Henrik Adam van Tata Steel Europe stelt in een gesprek met het ANP dat stilstand geen optie is en dat slagen gemaakt moeten worden op het gebied van modernisering en verduurzaming.</p> <p>Tata-personeel en vakbonden protesteerden eerder deze week tegen de ophanden zijnde ingrepen. Bij het voormalige Hoogovens staan 1600 banen op de tocht. Adam zegt de zorgen die bij het personeel leven zeer serieus te nemen. Maar om de bedrijfsvoering te stroomlijnen worden alle Tata-onderdelen langs de meetlat gelegd, dus ook de winstgevende locatie in IJmuiden.</p><p>Adam benadrukt dat de staalindustrie een oude industrie is. Er zijn volgens hem harde noten te kraken om de toekomst van de staalsector in Europa veilig te stellen.</p><p>De transformatie heeft tot doel het bedrijfsresultaat met 10 procent te verbeteren tot 750 miljoen pond tegen maart 2021. Ongeveer driekwart van de prestatieverbetering zal komen van productiviteitsverbeteringen, minder bureaucratie en verhoogde verkoop van hoogwaardige staalsoorten. Besparingen op de arbeidskosten zijn goed voor het resterende deel.</p>

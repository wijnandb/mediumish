---
layout: post
title: "Reprimandes na kwalificatie op Monza"
date: Sat, 07 Sep 2019 21:16:31 +0200
categories: 
- sport 
- autosport 
externe_link: "https://www.telegraaf.nl/sport/585214975/reprimandes-na-kwalificatie-op-monza"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffc5a520-d1a3-11e9-a8e1-02c309bc01c1.jpg"
aantal: 197
unieke: 130
bron: De Telegraaf
---

<p class="intro">De Formule 1-coureurs Carlos Sainz, Lance Stroll en Nico Hülkenberg hebben na de kwalificatie voor de Grand Prix van Italië een reprimande gekregen van de stewards.</p> <p>Volgens de baancommissarissen zouden de drie coureurs de grootste aanstichters zijn van de chaos die op de baan ontstond in de laatste minuten van de kwalificatie. Omdat alle coureurs op de snelle baan van Monza wilden profiteren van elkaars slipstream, reden ze in hun zogeheten out-lap zo langzaam achter elkaar aan dat er gevaarlijke situaties ontstonden.</p><p>„Iedereen wilde een slipstream hebben en niemand wilde voorop rijden”, zei teambaas Toto Wolff van Mercedes.</p><p>De raceleiding had de coureurs vooraf nog gewaarschuwd dat ze niet onnodig langzaam over de baan mochten rijden. In de laatste kwalificatiesessie gebeurde dat toch. Het zorgde ervoor dat bijna alle coureurs te laat over start/finish kwamen om nog een snelle ronde te rijden.</p><p>Het onderzoek van de stewards leidde niet tot gridstraffen, alleen tot wat reprimandes. Hülkenberg behoudt daardoor zijn zesde startplek, Sainz de zevende en Stroll de negende.</p><p>Raikkonen</p><p>Raikkonen heeft na zijn crash in de slotfase van de kwalificatie, die zorgde voor een rode vlag, geopteerd voor een gridstraf van vijf plaatsen. De Fin heeft zijn versnellingsbak moeten laten vervangen.</p>

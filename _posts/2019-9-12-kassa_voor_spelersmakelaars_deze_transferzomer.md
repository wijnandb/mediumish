---
layout: post
title: "Kassa voor spelersmakelaars deze transferzomer"
date: Thu, 12 Sep 2019 16:52:09 +0200
category: sport
externe_link: "https://www.telegraaf.nl/sport/1491306592/kassa-voor-spelersmakelaars-deze-transferzomer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb871290-d56d-11e9-a59e-0218eaf05005.jpg"
aantal: 164
unieke: 125
bron: "De Telegraaf"
---

<p class="intro">De wereldwijde transfermarkt blijft booming business voor spelersmakelaars. Deze transferzomer konden agenten in totaal 529,3 miljoen dollar, omgerekend 479,2 miljoen euro, aan commissies bijschrijven op de eigen rekening. Dat blijkt uit de gegevens die zijn binnengekomen via het FIFA transfer match system (TMS).</p> <p>Daarin worden alle (financiële) gegevens rondom een transfer geregistreerd. Van alle transfers die tussen 1 juni en 2 september hebben plaatsgevonden, verdween dus zo’n half miljard in de zakken van de belangenbehartigers. Daarvan namen de kopende clubs 64,9 procent voor hun rekening.</p><p>Uit de gegevens, die op een sportconferentie in het Schotse Edinburgh werden gecommuniceerd door FIFA’s Jacques Blondin, blijkt eens te meer dat de voetbalwereld een financieel walhalla blijft voor de uitstekende, maar ook de minder hoog aangeschreven makelaars in de voetbalwereld. Vorig jaar werd er nog ’slechts’ 405,2 miljoen euro verdiend aan de verkoop van spelers (447,6 miljoen dollar). Clubs verdeelden deze zomer dus 74 miljoen euro meer aan bemiddelaars, waarbij het aantal transfers toenam van 8.527 naar 8.746.</p>

---
layout: post
title: "World Cup: Krol klopt Nuis op 1000 m in baanrecord"
date: Sat, 16 Nov 2019 14:20:57 +0100
categories: 
- sport 
- schaatsen 
externe_link: "https://www.telegraaf.nl/sport/142741396/world-cup-krol-klopt-nuis-op-1000-m-in-baanrecord"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/206fbc30-0885-11ea-8f92-02c309bc01c1.jpg"
aantal: 252
unieke: 175
bron: "De Telegraaf"
---

<p class="intro">Thomas Krol heeft zijn eerste wereldbekerzege op de 1000 meter te pakken.</p> <p>De 27-jarige schaatser van Team Jumbo-Visma veroverde goud in Minsk met een baanrecord: 1.09,00. Hij versloeg in de laatste rit ploeggenoot Kjeld Nuis, die met 1.09,27 als olympisch kampioen genoegen moest nemen met de derde plaats. Het zilver was voor de Chinees Zhongyan Ning in een tijd van 1.09,22.</p><p>Hein Otterspeer kwam met 1.09,37 op de vierde plaats uit. Kai Verbij, wereldkampioen op de 1000 meter, kwam niet verder dan de vijfde plek (1.09,51). Dai Dai Ntab eindigde als tiende in 1.10,31.</p><p>De Russische topsprinter Pavel Koelizjnikov meldde zich wegens een lichte blessure af voor het toernooi in Wit-Rusland. Hij slaat ook het volgende wereldbekerweekeinde in Polen over.</p><p>„Sinds vorig seizoen weet ik dat ik van iedereen kan winnen als ik alles goed doe. Dat lukt echter nog niet altijd. Ik win naar mijn zin nog steeds te weinig, maar de eerste zege van het seizoen is in elk geval binnen”, sprak Krol voldaan bij de NOS.</p><p>Krol, wereldkampioen op de 1500 meter, bekende dat zijn triomf op de kilometer voor hem als een verrassing kwam. „We hebben in onze ploeg allemaal buikklachten, om het zomaar uit te drukken, en daardoor voelde ik me af en toe flink beroerd. Maar het ging supergoed, vooral op de eerste 600 meter. Kjeld en ik halen het beste bij elkaar naar boven. We houden elkaar scherp, maar hebben ook veel lol met elkaar. Van onderlinge vijandigheid is geen sprake. We gaan echt top met elkaar om.”</p>

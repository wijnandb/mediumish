---
layout: post
title: "The Favourite grote winnaar European Film Awards"
date: Sun, 08 Dec 2019 00:38:42 +0100
category: cultuur
externe_link: "https://nos.nl/l/2313784"
image: "https://nos.nl/data/image/2019/12/08/612446/1008x567.jpg"
aantal: 164
unieke: 104
author: "NOS"
---

<p>De film The Favourite heeft de meeste prijzen gewonnen bij de European Film Awards. Het kostuumdrama werd in Berlijn uitgeroepen tot beste Europese film en de Griekse regisseur Yorgos Lanthimos kreeg de prijs voor beste regisseur.</p>
<p>Olivia Colman, die in The Favourite de rol van koningin Anne speelt, kreeg de onderscheiding voor beste actrice. Ook viel de Iers-Brits-Amerikaanse productie in de prijzen voor beste komedie, camerawerk, montage, kostuums en visagie.</p>
<p>The Favourite kreeg afgelopen jaar al meer belangrijke filmprijzen. Zo won Colman de Oscar voor beste vrouwelijke hoofdrol. Bij de Bafta's kreeg de film met zeven awards de meeste prijzen, waaronder wederom de onderscheiding voor Colman als beste actrice.</p>
<h2>Beste animatie</h2>
<p>Bij de European Film Awards ging de prijs voor beste animatiefilm naar de Spaans-Nederlands-Duitse film Buñuel in the Labyrinth of the turtles, over de Spaanse regisseur Luis Buñuel.</p>
<p>De European Film Awards worden jaarlijks afwisselend in Berlijn en een andere Europese stad uitgereikt. Volgend jaar is het evenement in de IJslandse hoofdstad Reykjavik.</p>

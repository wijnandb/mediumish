---
layout: post
title: "Enorme ontlading bij handbalsters na periode tussen hoop en vrees"
date: Wed, 11 Dec 2019 16:45:56 +0100
category: sport
externe_link: "https://nos.nl/l/2314297"
image: "https://nos.nl/data/image/2019/12/11/613440/1008x567.jpg"
aantal: 211
unieke: 150
author: "NOS"
---

<p>"Is het klaar?" en "hoelang duurt het nog?!" De handbalsters leefden woensdagavond in hun hotel tussen hoop en vrees over de afloop van Noorwegen-Duitsland, maar het kwam allemaal goed.</p>
<p>"Ik denk dat niemand in de slotfase durfde te kijken. Wat een ontlading, dit was billenknijpen", zei Lois Abbingh, die met haar teamgenotes via een liveticker op hun telefoons het verloop van de wedstrijd volgde.</p>
<p>Alleen een gelijkspel had Oranje, dat eerder op de dag Zuid-Korea versloeg, uit de halve finales van het WK kunnen houden, maar de speelsters zagen tot hun grote vreugde dat Noorwegen won. "We staan gewoon weer in de halve finale", jubelde Abbingh verder.</p>
<p>"Ik denk dat dit laat zien hoe moeilijk wij te verslaan zijn, dat we altijd vanuit een moeilijke positie weten terug te kijken", zei Danick Snelder.</p>
<h2>Bondscoach Mayonnade kreeg een sms</h2>
<p>Bondscoach Emmanuel Mayonnade wilde vanwege de nervositeit helemaal niets meekrijgen van het verloop van Noorwegen-Duitsland. Hij zag het verlossende resultaat uiteindelijk via een sms van zijn vader.</p>
<p>"Ik had van tevoren gevraagd of hij mij op de hoogte wilde stellen. Ik was te nerveus", zei Mayonnade.</p>
<p>Nederland speelt vrijdag om 9.30 uur in de halve finales tegen Rusland.</p>
<p>De euforie is groot bij de Nederlanders handbalsters, na de kwalificatie voor de halve finales:</p>

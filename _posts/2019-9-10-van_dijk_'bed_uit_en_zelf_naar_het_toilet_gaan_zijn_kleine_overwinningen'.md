---
layout: post
title: "Van Dijk: 'Bed uit en zelf naar het toilet gaan zijn kleine overwinningen'"
date: Tue, 10 Sep 2019 21:10:37 +0200
category: sport
externe_link: "https://nos.nl/l/2301183"
feature_image: "https://nos.nl/data/image/2019/09/10/576420/1008x567.jpg"
aantal: 236
unieke: 168
bron: NOS
---

<p>Normaal gesproken zou Ellen van Dijk vandaag op de tijdritfiets een training afgewerkt hebben. In plaats daarvan ligt ze thuis in haar bed, met een bekkenfactuur en een gebroken schouder. De WK, het grote doel van de wielrenster dit jaar, moet ze uit haar hoofd zetten.</p>
<p>Van Dijk viel hard in de vierde etappe van de Boels Ladies Tour en de kwetsuren die ze daar opliep, houden haar nog weken aan de kant. Ze mag haar bekken zes weken niet belasten.</p>
<p>"Ik reageerde op een renster die demarreerde", zo beschrijft Van Dijk haar crash. "Ik keek even achterom om te kijken of er nog meer rensters meesprongen. Ik raakte haar achterwiel en ging onderuit."</p>
<p>Tijdens het vallen dacht ze al: 'O nee, mijn WK'. Toen Van Dijk vervolgens op de grond haar benen niet meer kon bewegen, wist ze dat het niet goed zat. "De reactie die wielrenners na een valpartij normaal gesproken hebben, gelijk opstaan, de fiets pakken en doorgaan, die had ik niet."</p>
<h2>WK uit beeld</h2>
<p>Van Dijk mist vanzelfsprekend de WK wielrennen in Yorkshire. "Ik heb dag en nacht gewerkt om daar goed te zijn", zegt ze. "Daar was ik afgelopen weekend wel erg verdrietig over."</p>
<p>De 32-jarige kan ondertussen weer een beetje bewegen. "Ik kan mijn bed af en toe uit en in de rolstoel zitten. Ik ben ook al een keertje zelf naar het toilet gegaan. Dat zijn nu enorme overwinningen."</p>

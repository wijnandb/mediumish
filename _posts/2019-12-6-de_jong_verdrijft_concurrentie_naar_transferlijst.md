---
layout: post
title: "De Jong verdrijft concurrentie naar transferlijst"
date: Fri, 06 Dec 2019 11:11:45 +0100
categories: 
- sport 
- algemeen 
externe_link: "https://www.telegraaf.nl/sport/457454097/de-jong-verdrijft-concurrentie-naar-transferlijst"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50d37cc4-1814-11ea-a559-02d1dbdc35d1.jpg"
aantal: 205
unieke: 146
bron: "De Telegraaf"
---

<p class="intro">Frenkie de Jong is de enige Barcelona-middenvelder in de selectie van Ernesto Valverde die dit seizoen elke wedstrijd in actie kwam en ziet tijdens de winterse transferwindow enkele concurrenten vertrekken. Dat meldt het Spaanse sportmedium AS.</p> <p>FC Barcelona speelde dit seizoen negentien officiële duels. Veertien in La Liga en vijf in de Champions League. Daarin verscheen De Jong achttien keer aan de start en mocht hij een keer invallen.</p><p>In Spaanse media spreken ze vaak vol lof over de Oranje-international, die onomstreden lijkt voor trainer Valverde. Het gaat zelfs zo ver, dat FC Barcelona enkele middenvelders op de huurlijst zet voor de aankomende transferperiode.</p><p>„Carles Aleña en Jean-Clair Tobido zijn jonge spelers, maar kunnen zich nog niet in de basis knokken. Zij hebben speelminuten nodig, dus wil de club het duo elders posteren”, zegt AS, die tevens meldt dat Blaugrana niet van plan is om zelf toe te slaan op de transfermarkt in januari.</p><p>Aleña en Tobido zouden ook verkocht kunnen worden, maar dan wel met een optie voor Barcelona om de spelers terug te kopen. Daarnaast lijkt de Catalaanse club ook af te willen van Arturo Vidal en Ivan Rakitic. „Barça wil meewerken aan een transfer, zolang er maar een juist bedrag op tafel gelegd wordt.”</p>

---
layout: post
title: "Time verkiest Greta Thunberg tot Persoon van het jaar"
date: Wed, 11 Dec 2019 14:14:24 +0100
category: nieuws
externe_link: "https://nos.nl/l/2314275"
image: "https://nos.nl/data/image/2019/12/11/613393/1008x567.jpg"
aantal: 211
unieke: 144
author: "NOS"
---

<p>Het Amerikaanse weekblad Time heeft de Zweedse klimaatactiviste Greta Thunberg verkozen tot 'Person of the Year'.</p>
<p>De 16-jarige Thunberg werd vorig jaar bekend doordat ze besloot om te stoppen met school en zich in te zetten voor het klimaat. Sindsdien is ze een van de bekendste klimaatactivisten. Onlangs hield ze een toespraak op de klimaattop in Madrid.</p>
<p>Time interviewde Thunberg vanaf haar schip op de Atlantische Oceaan. "We kunnen niet door blijven gaan met leven alsof er geen toekomst meer is, want die is er wel. Dat is alles wat we zeggen." Time noemt het de "simpele waarheid, verteld door een tienermeisje op een onvermijdelijk moment".</p>
<p>Op de voorpagina van Time staat een foto van Thunberg als rots in de branding. De ondertitel luidt: de kracht van de jeugd.</p>
<p>Time kiest al sinds 1927 de persoon die het meest invloedrijk is geweest in het afgelopen jaar. Alle Amerikaanse presidenten zijn het ooit geweest, en ook Mahatma Gandhi, Winston Churchill en Adolf Hitler (in 1938) sierden de voorpagina van het laatste nummer van het jaar.</p>
<p>In 1999 werd de titel Man van het jaar veranderd in het meer neutrale Persoon van het jaar. Vorig jaar werd een groep mensen verkozen: The Guardians, journalisten die zijn vervolgd, opgepakt of vermoord tijdens hun werk.</p>

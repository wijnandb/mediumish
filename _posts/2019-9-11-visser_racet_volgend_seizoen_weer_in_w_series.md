---
layout: post
title: "Visser racet volgend seizoen weer in W Series"
date: Wed, 11 Sep 2019 20:41:12 +0200
category: sport
externe_link: "https://nos.nl/l/2301309"
feature_image: "https://nos.nl/data/image/2019/09/11/576632/1008x567.jpg"
aantal: 213
unieke: 129
bron: "NOS"
---

<p>Coureur Beitske Visser zal ook volgend seizoen meerijden in de W Series, de raceklasse voor vrouwen, die afgelopen seizoen zijn debuut maakte in de autosportwereld.</p>
<p>Visser, die vorig jaar tweede werd in de strijd om het kampioenschap van de W Series, is samen met nog elf coureurs verzekerd van een stoeltje. Daarnaast zijn er nog acht plekken te verdelen in de raceklasse. Deze worden verdeeld onder een groep van veertien vrouwen, die volgende week maandag beginnen aan een driedaagse testsessie.</p>
<p>Op het circuit in het Spaanse Almería is Visser een van de twee coureurs die een richttijd mag neerzetten voor haar potentiële concurrenten. Daarnaast wordt er onder andere ook geoefend in de simulator.</p>
<p>Onder de veertien coureurs die zich maandag melden in Spanje, zijn geen Nederlanders. Vorig jaar nam Visser het nog op tegen drie landgenoten in de strijd om een stoeltje.</p>
<h2>Autosport aantrekkelijker</h2>
<p>Het eerste seizoen van de W Series begon in oktober en is opgezet om de autosport aantrekkelijker maken voor vrouwen en zou er uiteindelijk ook toe moeten leiden dat vrouwelijke coureurs ook gaan meedoen in de Formule 1.</p>
<p>Bekijk hieronder de beelden van de laatste race in de W Series, waarin Jamie Chadwick vorige maand de titel veiligstelde en Visser naar de tweede plek in het klassement reed: </p>

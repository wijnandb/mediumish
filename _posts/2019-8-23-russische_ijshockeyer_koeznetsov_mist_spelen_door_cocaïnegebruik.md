---
layout: post
title: "Russische ijshockeyer Koeznetsov mist Spelen door cocaïnegebruik"
date: Fri, 23 Aug 2019 16:21:57 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/M768adi1uQw/2298673"
feature_image: "https://nos.nl/data/image/2019/08/23/572011/1008x567.jpg"
aantal: 173
unieke: 121
bron: NOS
---

<p>Jevgeni Koeznetsov is door de internationale ijshockeyfederatie voor vier jaar geschorst wegens het gebruik van cocaïne. De 27-jarige Russische ijshockeyer leverde in mei, na afloop van de WK-wedstrijd om brons tegen Tsjechië, een positieve test in.</p>
<p>De sterspeler van Washington Capitals mist daardoor de Olympische Spelen van 2022. Hij gaat niet in beroep tegen de straf. "IJshockeyen voor mijn land is zo belangrijk voor me en ik was altijd trots om het Russische shirt te dragen", aldus Koeznetsov in een verklaring op de website van de Washington Capitals.</p>
<p>"Dat ik dat nu vier jaar niet kan doen, is zwaar voor me. Ik heb veel mensen teleurgesteld en zal er alles aan doen om hun vertrouwen terug te winnen."</p>
<h2>Nog geen schorsing in NHL</h2>
<p>Koeznetsov veroverde in 2012 en 2014 met Rusland de wereldtitel en greep in 2016, 2017 en 2019 brons op het WK. De schorsing van de IIHF geldt niet voor de Amerikaanse ijshockeycompetitie NHL, waardoor Koeznetsov voorlopig gewoon voor de Stanley Cup-winnaar van 2018 kan blijven spelen.</p><img src="http://feeds.feedburner.com/~r/nossportschaatsen/~4/M768adi1uQw" height="1" width="1" alt=""/>

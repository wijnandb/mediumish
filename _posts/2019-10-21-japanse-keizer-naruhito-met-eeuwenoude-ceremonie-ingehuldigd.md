---
layout: post
title: "Japanse keizer Naruhito met eeuwenoude ceremonie ingehuldigd"
date: Tue, 22 Oct 2019 00:47:18 +0200
category: entertainment
externe_link: "http://feeds.nos.nl/~r/nosnieuwskoningshuis/~3/_A_wtB1FTfk/2307154"
image: "https://nos.nl/data/image/2019/10/22/586618/1008x567.jpg"
aantal: 332
unieke: 217
bron: "NOS"
---

<p>Met een eeuwenoude ceremonie heeft de Japanse keizer Naruhito (59) officieel de troon aanvaard. Hij werd ingehuldigd in de grote staatszaal van het Keizerlijk Paleis in Tokio. Daarbij waren staatshoofden en gasten uit meer dan 180 landen aanwezig.</p>
<p>Tijdens de plechtigheid nam de nieuwe keizer plaats op de 6,5 meter hoge en 8 ton wegende Takamikura-troon, ook bekend als de Chrysantentroon. Vervolgens las Naruhito een korte verklaring voor waarin hij bekendmaakte dat hij keizer is. "Ik hoop oprecht dat Japan zich verder zal ontwikkelen en zal bijdragen aan de vriendschap en vrede van de internationale gemeenschap en aan het welzijn en welvaart van mensen door wijsheid en inspanningen", zei Naruhito.</p>
<p>Bekijk de beelden van de ceremonie:</p>
<p>De ceremonie duurde een half uur. Van tevoren kregen de gasten instructies. Zo hoefden de ruim 400 buitenlandse gasten niet te juichen. Ook waren ze niet verplicht om te buigen voor de nieuwe keizer.</p>
<h2>Tradities</h2>
<p>Het keizerspaar ging gekleed in traditionele kleding. De kleding van de vrouw van Naruhito, Masako Owada, kan wel 16 kilo zwaar zijn en viel op door de 'Osuberakashi'-haarstijl. De keizer droeg een hoofddeksel van wel 60 centimeter hoog.</p>
<p>Prinses Ayako droeg bij de aankomst bij haar huwelijksceremonie vorig jaar ook een vorm van de 'Osuberakashi'-haarstijl:</p>
<p>Na de ceremonie werden de festiviteiten vervolgd met een staatsbanket en werden de gasten door premier Abe uitgenodigd voor een tuinfeest en een galadiner.</p>
<p>Gisteren kwamen veel belangrijke staatsgasten aan op de luchthavens van Tokio. Japan heeft uitnodigingen gestuurd aan 194 landen, de Verenigde Naties, de Europese Unie en de Palestijnse gebieden. 158 landen reageerden en hebben vertegenwoordigers naar Japan gestuurd. Onder anderen koning Willem-Alexander, koning Filip van BelgiÃ« en de Spaanse koning Felipe zijn aanwezig.</p>
<p>Eind april trad de Japanse keizer Akihito op eigen verzoek af. Zijn zoon Naruhito nam de troon op 1 mei over. Het was de eerste keer sinds 1817 dat een Japanse keizer aftrad. Hoewel Naruhito al sinds mei keizer is, vond de inhuldiging dus nu plaats.</p><img src="http://feeds.feedburner.com/~r/nosnieuwskoningshuis/~4/_A_wtB1FTfk" height="1" width="1" alt=""/>

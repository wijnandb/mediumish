---
layout: post
title: "Schulting grijpt in slotmeters naast goud in Nagoya"
date: Sat, 30 Nov 2019 09:01:47 +0100
category: schaatsen
externe_link: "http://feeds.nos.nl/~r/nossportschaatsen/~3/6TPKJsVqjIQ/2312639"
image: "https://nos.nl/data/image/2019/11/30/601057/1008x567.jpg"
aantal: 403
unieke: 220
author: "NOS"
---

<p>Shorttrackster Suzanne Schulting is bij de wereldbekerwedstrijden in het Japanse Nagoya als tweede geÃ«indigd op de 1.000 meter.</p>
<p>De olympisch kampioene op deze afstand moest in de finale de Koreaanse Noh Ah-rum voor zich dulden. Schulting begon de wereldbekercyclus in Salt Lake City met een gouden plak op de 1.000 meter en een zilveren medaille op de 1.500 meter, maar een week later in Montreal lukte er weinig meer.</p>
<p>In Nagoya moest ze in de halve finales flink aan de bak. Dat kostte de nodige energie en in de finale had ze net niet genoeg over voor de zege. Schulting ging lang aan kop, maar werd in de laatste ronde gepasseerd door de Koreaanse.</p>
<p>Lara van Ruijven en Rianne de Vries waren in de halve finales blijven steken en werden in de B-finale respectievelijk tweede en vierde.</p>
<h2>Eerste nederlaag voor Kim Boutin</h2>
<p>Ook de 1.500 meter leverde een Koreaanse zege op. Kim Ji-yoo was in de finale te snel voor de Canadese Kim Boutin, die dit wereldbekerseizoen op vier afstanden aan de start was verschenen en vier zeges had geboekt.</p>
<p>De Nederlandse vrouwen speelden geen rol van betekenis op dit onderdeel.</p>
<h2>Wel succes op aflossing</h2>
<p>Op het aflossingsonderdeel ging het beter voor Nederland. De Nederlandse shorttrackers zijn er bij de WB-wedstrijden in het Japanse Nagoya voor het eerst dit seizoen in geslaagd een medaille te winnen.</p>
<p>Na een straf voor China werd Oranje derde op de gemengde aflossing (2.000 meter). Bij de eerste twee WB-wedstrijden van dit seizoen bleven medailles uit op de drie estafettenummers.</p>
<p>In Nagoya leek het op de gemengde aflossing opnieuw mis te gaan toen Lara van Ruijven viel. Na afloop werd China vanwege een ander incident gediskwalificeerd,waardoor Suzanne Schulting, Van Ruijven, Daan Breeuwsma en Itzhak de Laat toch nog konden juichen.</p>
<p>Friso Emons zorgde bij de heren voor een klein lichtpuntje door op de 1.500 meter als achtste te eindigen. De 21-jarige Brabander won de B-finale.</p>
<p>De overige Nederlanders speelden een bijrol op de eerste twee afstanden, die beide een Koreaanse zege opleverden. De 1.000 meter werd gewonnen door Park Ji-won, die dit seizoen al twee keer derde was geworden. De 1.500 meter was een prooi voor Kim Dong-wook.</p>
<p>Op de 5.000 meter aflossing plaatsten Daan Breeuwsma, Dylan Hoogerwerf, Itzhak de Laat en Melle van 't Wout zich niet voor de finale. Het Nederlandse kwartet werd derde in zijn halve finale achter China en Kazachstan.</p><img src="http://feeds.feedburner.com/~r/nossportschaatsen/~4/6TPKJsVqjIQ" height="1" width="1" alt=""/>

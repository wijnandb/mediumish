---
layout: post
title: "Van Basten niet meer verkrijgbaar in voetbalgame FIFA vanwege 'Sieg Heil'"
date: Tue, 03 Dec 2019 09:58:35 +0100
category: cultuur
externe_link: "https://nos.nl/l/2313076"
image: "https://nos.nl/data/image/2019/12/03/609828/1008x567.jpg"
aantal: 217
unieke: 145
bron: "NOS"
---

<p>Marco van Basten is niet meer verkrijgbaar als speler in de populaire voetbalgame FIFA, omdat hij anderhalve week geleden live in een uitzending op FOX Sports "Sieg Heil" zei.</p>
<p>Spelers over de hele wereld van het online speltype FIFA Ultimate Team kregen vandaag het bericht dat Van Basten "tot nader order" niet meer te krijgen is als zogenoemd Icon. Van Basten zit in de game sinds 2013.</p>
<p>Game-uitgever EA schrijft in een verklaring op de hoogte te zijn van de uitspraken van Van Basten bij FOX. "Onze toewijding aan gelijkwaardigheid en diversiteit moet in onze hele game terugkeren", aldus het bedrijf. "Daarom schorsen we alle Marco van Basten-items in de game."</p>
<p>Dat komt erop neer dat Van Basten niet meer verkrijgbaar is in onder meer 'packs' waarin gamers willekeurige spelers krijgen voor hun digitale teams. Spelers die Van Basten al wel in hun team hadden, kunnen gewoon met hem blijven spelen. Ook is hij van andere spelers te kopen.</p>
<p>EA zegt niet of Van Basten op termijn weer terugkeert in het spel.</p>
<h2>Excuses</h2>
<p>De oud-voetballer werd een week van tv gehaald door FOX Sports voor zijn uitspraak, die hij deed toen een Duitse trainer werd ge√Ønterviewd. De oud-voetballer bood vrijwel meteen excuses aan.</p>
<p>Het voorkwam niet dat de rel in binnen- en buitenland veel boze reacties losmaakte.</p>

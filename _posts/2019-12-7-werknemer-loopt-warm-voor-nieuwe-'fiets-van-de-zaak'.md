---
layout: post
title: "Werknemer loopt warm voor nieuwe 'fiets van de zaak'"
date: Sat, 07 Dec 2019 09:01:01 +0100
category: nieuws
externe_link: "https://nos.nl/l/2313646"
image: "https://nos.nl/data/image/2019/12/07/612167/1008x567.jpg"
aantal: 205
unieke: 128
author: "NOS"
---

<p>De nieuwe regeling voor een 'fiets van de zaak' die vanaf 1 januari ingaat, is populair onder werkende Nederlanders. In een enquÃªte van Ipsos in opdracht van Nieuwsuur zegt een meerderheid enthousiast te zijn. Een op de zeven werknemers zegt ook de auto vaker te zullen laten staan en in plaats daarvan de (elektrische) fiets naar het werk te pakken.</p>
<p>Kijk hieronder naar ons verhaal over Nederland Fietsland. We zijn blij met onze fiets. Maar al die extra fietsers, past dat ook allemaal op de weg?</p>
<p>Bijna twee derde van de werkende Nederlanders (63 procent) staat positief tegenover de nieuwe regeling voor een fiets van de zaak. Bovendien zeggen bijna zeven op de tien (69 procent) werknemers dat we in Nederland teveel de auto pakken voor woon-werk verkeer. En 63 procent ziet de regeling als een belangrijke maatregel om klimaatverandering tegen te gaan.</p>
<p>Als ze een leasefiets kunnen krijgen, zegt ruim een op de zeven van alle werknemers vaker met de fiets naar werk te zullen komen. 31 procent zegt dit 'enigszins' van plan te zijn. Aan de andere kant zijn meer dan de helft van de ondervraagden ondanks het aanbod 'niet' (29 procent) of 'helemaal niet' (24 procent) van plan vaker de fiets pakken.</p>

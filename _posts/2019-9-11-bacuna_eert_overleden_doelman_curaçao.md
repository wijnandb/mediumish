---
layout: post
title: "Bacuna eert overleden doelman Curaçao"
date: Wed, 11 Sep 2019 08:56:21 +0200
categories: 
- sport 
- voetbal 
externe_link: "https://www.telegraaf.nl/sport/1583757951/bacuna-eert-overleden-doelman-curacao"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42e264dc-d461-11e9-bfdc-0217670beecd.jpg"
aantal: 128
unieke: 101
bron: De Telegraaf
---

<p class="intro">De nationale voetbalploeg van Curaçao heeft dinsdag met pijn in het hart een wedstrijd om de Nations League van de Noord- en Midden-Amerikaanse voetbalbond Concacaf gespeeld tegen Haïti.</p> <p>Dat deed de ploeg een dag nadat doelman Jarzinho Pieter in het hotel in Port-au-Prince waar het team verbleef plotseling was overleden. Voormalig FC Groningen-speler Leandro Bacuna bracht op Instagram een eerbetoon aan zijn collega.</p><p>„Een jongen met een groot hart. Je zult altijd mijn broer zijn van een andere moeder en ik zal je nooit vergeten”, schreef de middenvelder van Cardiff City. „Ik heb een vriend verloren en ik vraag me af waarom.”</p><p>Media berichten dat Pieter vermoedelijk aan een hartaanval is overleden. Het duel eindigde in 1-1. ADO Den Haag-speler Elson Hooi maakte het doelpunt voor de aangeslagen Curaçaoënaars.</p>

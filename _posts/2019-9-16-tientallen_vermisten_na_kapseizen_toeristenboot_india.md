---
layout: post
title: "Tientallen vermisten na kapseizen toeristenboot India"
date: Mon, 16 Sep 2019 08:41:25 +0200
categories: 
- entertainment 
- opinie 
externe_link: "https://www.telegraaf.nl/nieuws/606364464/tientallen-vermisten-na-kapseizen-toeristenboot-india"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e7f7de08-d84d-11e9-9d4d-0218eaf05005.jpg"
aantal: 119
unieke: 87
author: telegraaf
---

<p class="intro">De Indiase autoriteiten zoeken met man en macht naar de opvarenden van een boot die kapseisde op de rivier Godavari. De politie zegt dat tot dusver acht lichamen zijn geborgen. Er worden nog 39 mensen vermist.</p> <p>De boot zou met toeristen onderweg zijn geweest naar een populaire picknickplek in deelstaat Andhra Pradesh. Een lokale politiefunctionaris zegt dat na het incident op zondag 26 van de 73 opvarenden zijn gered.</p><p>Inmiddels zoeken ongeveer driehonderd militairen en hulpverleners naar drenkelingen. Zij gebruiken boten en een helikopter. Indiase media berichten dat ook een gespecialiseerd duikteam met sonarapparatuur onderweg is naar de rampplek.</p><p>Verblijft u in het gebied en kunt u meer vertellen? Mail naar nieuwsdienst@telegraaf.nl of app naar onze tiplijn op +31 613650952.</p>

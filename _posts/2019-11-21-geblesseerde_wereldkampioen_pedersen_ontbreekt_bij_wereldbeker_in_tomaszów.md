---
layout: post
title: "Geblesseerde wereldkampioen Pedersen ontbreekt bij wereldbeker in Tomaszów"
date: Thu, 21 Nov 2019 17:42:37 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/Cq72xbWoOe8/2311433"
image: "https://nos.nl/data/image/2019/11/21/595096/1008x567.jpg"
aantal: 251
unieke: 167
bron: "NOS"
---

<p>Naast olympisch kampioen Sven Kramer ontbreekt ook wereldkampioen Sverre Lunde Pedersen vrijdag op de vijf kilometer bij de tweede wereldbekerwedstrijd van het seizoen.</p>
<p>Pedersen heeft zich na een teleurstellend weekeinde in Minsk, waar vorige week de eerste wereldbeker werd verreden, afgemeld voor de wedstrijden in het Poolse Tomaszów. Hij zou ook de ploegenachtervolging en de 1.500 meter rijden.</p>
<p>De Noor kwam in Minsk niet verder dan de veertiende plaats op de vijf kilometer. Volgens de Noorse bondscoach Bjarne Rykkje heeft Pedersen nog steeds last van de gevolgen van een fietsongeluk, eind september.</p>
<h2>Terug naar Noorwegen</h2>
<p>"Hij is nog niet op niveau gekomen", zei Rykkje afgelopen zondag. De Noorse bond meldt donderdag dat Pedersen is teruggereisd naar Noorwegen om zich te laten onderzoeken.</p>
<p>Niet alleen Pedersen presteerde ondermaats in Minsk, maar liefst zeven Noren degradeerden uit de A-divisie. Rykkje sprak daarover met verslaggever Bert Maalderink:</p>
<p>"Na overleg met de arts van het nationale team kiest Sverre ervoor om thuis te herstellen, zodat hij zich kan voorbereiden op de grote wedstrijden", schrijft de bond. "Hij verwacht begin december terug te keren bij de wereldbeker in Astana."</p>
<h2>Rugklachten houden Kramer thuis</h2>
<p>Kramer stelde vorige week in Minsk teleur met een dertiende plaats, het was de eerste keer dat hij niet in de toptien eindigde bij een vijf kilometer sinds hij bij de profs rijdt. Rugklachten belemmeren de viervoudig olympisch kampioen, die woensdag besloot zich terug te trekken voor de wereldbeker in Tomaszów.</p>
<p>Bekijk hieronder het schaatsprogramma van de komende dagen:</p><img src="http://feeds.feedburner.com/~r/nossportschaatsen/~4/Cq72xbWoOe8" height="1" width="1" alt=""/>

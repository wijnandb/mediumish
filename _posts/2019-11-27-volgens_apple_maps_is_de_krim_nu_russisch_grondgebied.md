---
layout: post
title: "Volgens Apple Maps is de Krim nu Russisch grondgebied"
date: Wed, 27 Nov 2019 21:11:56 +0100
category: tech
externe_link: "https://nos.nl/l/2312324"
image: "https://nos.nl/data/image/2019/11/27/597200/1008x567.jpg"
aantal: 168
unieke: 117
bron: "NOS"
---

<p>De Krim, het Oekraïense schiereiland dat in 2014 door Rusland werd geannexeerd, wordt in de kaarten- en weer-apps van Apple nu als Russisch grondgebied vermeld. Alleen gebruikers in Rusland krijgen dit te zien, melden diverse media.</p>
<p>Het Russische Lagerhuis, de Staatsdoema, schrijft dat de voorzitter van de veiligheids- en anticorruptiecommissie woensdag een bijeenkomst heeft gehad met een vertegenwoordiger van het techbedrijf. De commissievoorzitter zou van Apple gehoord hebben dat er "eindelijk geen onnauwkeurigheid" meer is bij het tonen van de Krim en de stad Sebastopol in de apps Maps en Weather.</p>
<p>Gebruikers in Nederland zien geen land verschijnen achter Sebastopol en Krim-hoofdstad Simferopol.</p>
<h2>Illegaal</h2>
<p>De Oekraïense minister van Buitenlandse Zaken zegt op Twitter dat de verandering pijn doet en roept Apple op om zich met technologie en entertainment bezig te blijven houden. "Wereldpolitiek is niet jouw sterke kant."</p>
<p>De EU noemde de inlijving van de Krim ook eerder dit jaar illegaal en blijft "resoluut vasthouden aan de soevereiniteit en territoriale integriteit van Oekraïne".</p>
<p>Apple heeft nog niet gereageerd.</p>

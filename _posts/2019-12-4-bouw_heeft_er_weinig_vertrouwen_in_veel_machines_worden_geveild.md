---
layout: post
title: "Bouw heeft er weinig vertrouwen in: veel machines worden geveild"
date: Wed, 04 Dec 2019 15:58:35 +0100
categories: 
- financieel 
- economie 
externe_link: "https://nos.nl/l/2313264"
image: "https://nos.nl/data/image/2019/12/04/610758/1008x567.jpg"
aantal: 316
unieke: 213
bron: "NOS"
---

<p>Diepladers, shovels, graafmachines, tractoren en hijskranen: wie zo'n machine toevallig nodig heeft, kan vandaag en morgen terecht in Moerdijk op een internationale veiling van bijna 4000 bouwmachines. Ritchie Brothers - een industriÃ«le veilingmeester - organiseert vijf keer per jaar dergelijke veilingen, maar deze keer is er wat bijzonders aan de hand.</p>
<p>Er staan opvallend veel machines uit Nederland. Blijkbaar heeft de bouw niet zoveel vertrouwen in wat komen gaat in het nieuwe jaar.</p>
<p>"Machines die stilstaan, kosten geld. Als er geen werk voor is, kun je ze beter verkopen", zegt Diederick van Haselen van het veilingbedrijf: </p>
<p>Normaal komt zo'n kwart van de aangeboden machines uit Nederland, nu is dat beduidend meer. De oorzaak is wel duidelijk: door de stikstof-perikelen en de problemen met de PFAS-normen liggen veel bouwprojecten stil. Voor veel bouwmachines is er dus geen werk.</p>
<p>Aannemer Ule Haarsma uit Friesland - werkzaam in grond, weg, water en beton - weet er alles van. De werkzaamheden van zijn bedrijf bij Vliegbasis Leeuwarden liggen stil wegens te hoge PFAS-concentraties. "Ik verkoop vandaag een trilwals en een aggregaat. We hopen daarmee nog 35.000 euro te vangen. En daar kunnen we later weer wat nieuwere machines voor terugkopen, als we verder kunnen met de werkzaamheden."</p>
<h2>Internationaal</h2>
<p>De veiling in Moerdijk behoort wereldwijd tot de top vijf. De machines komen van de hele wereld en gaan weer de hele wereld over. "Er wordt uit 80 tot 90 landen geboden op de machines", aldus Van Haselen. "Dat gebeurt via internet. Driekwart van de biedingen komt online binnen."</p>
<p>Hij ziet zijn veiling als een goede afspiegeling van de wereldeconomie. "Wij kunnen goed zien waar het minder goed gaat in de wereld en waar de economie juist floreert en er veel gebouwd wordt. Vorig jaar zagen we heel veel machines uit Turkije. Daar was toen de lira ingestort. En nu zien we door de PFAS en stikstof meer aanbod uit Nederland."</p>

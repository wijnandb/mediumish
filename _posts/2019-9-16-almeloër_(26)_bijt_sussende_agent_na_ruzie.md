---
layout: post
title: "Almeloër (26) bijt sussende agent na ruzie"
date: Mon, 16 Sep 2019 08:23:07 +0200
category: binnenland
externe_link: "https://www.telegraaf.nl/nieuws/1804915816/almeloer-26-bijt-sussende-agent-na-ruzie"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b4f2a66-d84b-11e9-baff-02d2fb1aa1d7.jpg"
aantal: 188
unieke: 131
author: telegraaf
---

<p class="intro">Een agent die een nachtelijke ruzie in Almelo wilde sussen, is daarbij gebeten door een man. De verdachte, een 26-jarige Almeloër, is aangehouden.</p> <p>Het bijtincident vond zaterdag- op zondagnacht rond 04.40 uur plaats op de Grotestraat in het centrum van Almelo. Daar was op dat moment ’een opstootje’ ontstaan, meldt de politie. „Agenten haalden de partijen uit elkaar en probeerden de situatie te sussen.”</p><p>Eén man legde zich er niet bij neer en ging ondanks de waarschuwing opnieuw richting de andere partij. De agent probeerde daar een stokje voor te steken. „Daarom pakte hij de man vast en wilde hem tot rust manen. Op dat moment werd hij echter door de man gebeten.”</p><p>Aangifte</p><p>De agent hield er een bijtwond aan over. „Hij hoefde zich gelukkig niet onder doktersbehandeling te stellen.” De gebeten agent heeft aangifte gedaan. De verdachte zit vast en wordt voorgeleid aan de rechter-commissaris.</p><p>De afgelopen weken ontstond veel commotie rondom geweld tegen politie. Zo werd in Rotterdam een agent van achteren neergeslagen door een nog altijd onbekende man uit een trouwstoet. Korpschef Erik Akerboom pleitte daarop in een interview met De Telegraaf voor de invoering van tasers.</p>

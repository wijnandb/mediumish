---
layout: post
title: "Ongeduldige Nadal wint en ruikt zijn kans bij US Open"
date: Thu, 05 Sep 2019 00:29:24 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/PtXHT3k7ty4/2300386"
feature_image: "https://nos.nl/data/image/2019/09/05/575039/1008x567.jpg"
aantal: 313
unieke: 217
bron: NOS
---

<p>Na de uitschakeling van Roger Federer ruikt Rafael Nadal bij de US Open zijn kans om zijn Zwitserse rivaal tot op een grandslamtitel te naderen. De als tweede geplaatste Spanjaard bereikte ten koste van Diego Schwartzman de laatste vier: 6-4, 7-5, 6-2.</p>
<p>Federer is recordhouder met twintig grandslamtitels en daarmee de succesvolste tennisser aller tijden. Nadal staat op achttien titels en Novak Djokovic, die ook al is uitgeschakeld in New York, op zestien.</p>
<h2>Lange, slopende rally's</h2>
<p>Nadal had een zware dobber aan de kleine en behendige Argentijn Schwartzman, zijn evenknie als het ging om het volhouden van lange, slopende rally's. Hij werd ongeduldiger en verspeelde in de eerste twee sets een dubbele break voorsprong, maar werd telkens net op tijd weer wakker.</p>
<p>In de derde set had Nadal meer rust in zijn spel en kwamen zijn slagen beter door. Na het laatste punt - na bijna drie uur tennissen - schreeuwde hij het uit van blijdschap. "Deze was heel zwaar", zei de Mallorcaan na afloop. Hij bereikte voor de achtste keer de halve eindstrijd op Flushing Meadows.</p>
<h2>Berrettini wint thriller van Monfils</h2>
<p>Nadals volgende tegenstander is de relatief onbekende Matteo Berrettini, die voor het eerst de halve finales van een grandslamtoernooi haalde. De Italiaan won na een boeiend gevecht van GaÃ«l Monfils: 3-6, 6-3, 6-2, 3-6, 7-6 (5).</p>
<p>De 23-jarige Berrettini won dit jaar twee ATP-titels en haalde op Wimbledon al de achtste finales. Na drie matte sets kwam het duel met Monfils in de vierde set echt tot leven.</p>
<p>De fysiek sterke Italiaan, de nummer 25 van de wereld, hamerde er flink op los, maar Monfils (ATP-13) vond overal een antwoord op. En dat leverde heerlijke rally's op.</p>
<h2>Vier matchpoints</h2>
<p>In set vijf oogde Monfils vermoeid. Hij repareerde echter twee keer een break, overleefde op 3-5 en 5-6 in totaal vier matchpoints, maar boog alsnog in de tiebreak.</p><img src="http://feeds.feedburner.com/~r/nossporttennis/~4/PtXHT3k7ty4" height="1" width="1" alt=""/>

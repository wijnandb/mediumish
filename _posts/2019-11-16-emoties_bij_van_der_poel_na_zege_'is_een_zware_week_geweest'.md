---
layout: post
title: "Emoties bij Van der Poel na zege: 'Is een zware week geweest'"
date: Sat, 16 Nov 2019 15:56:14 +0100
categories: 
- sport 
- wielrennen 
externe_link: "https://nos.nl/l/2310720"
image: "https://nos.nl/data/image/2019/11/16/593632/1008x567.jpg"
aantal: 232
unieke: 150
bron: "NOS"
---

<p>Mathieu van der Poel heeft de wereldbekerwedstrijd in TÃ¡bor gewonnen. Maar hij was met zijn gedachten bij zijn opa Raymond Poulidor, die afgelopen week op 83-jarige leeftijd overleed.</p>
<p>Op de vraag of de overwinning voor zijn opa was, brak Van der Poel even. "Het is een heel zware week geweest", aldus de Nederlander tegen de VRT. "Zowel fysiek als mentaal was het heel lastig. Ik ben blij dat ik ben blijven vechten. Ik wilde heel graag winnen hier vandaag. Ook omdat Tabor speciaal is voor mij."</p>
<p>Bekijk hieronder een tweet van Mathieu van der Poel, waarin hij de zege opdraagt aan zijn grootvader</p>
<p>De Nederlander schudde pas in de slotronde Eli Iserbyt, winnaar van de eerste drie wereldbekerwedstrijden, van zich af. Lars van der Haar moest na een sterke race genoegen nemen met de derde plaats.</p>
<p>Van der Poel mocht in zijn eerste wereldbekerwedstrijd van dit seizoen niet van de eerste startrij beginnen. Daarom keek hij meteen tegen een flink gat met de favorieten aan, dat hij na ruim een ronde wist te dichten.</p>
<p>Hij verloor daarna weer terrein door een fietswissel, voordat hij halverwege de wedstrijd opnieuw aansloot bij Iserbyt, Van der Haar en de Belg Michael Vanthourenhout. Het werd in de slotronde een spannend gevecht tussen Van der Poel en Iserbyt. Pas op de laatste heuvel wist Van der Poel met een machtige versnelling los te komen van de Belg.</p>

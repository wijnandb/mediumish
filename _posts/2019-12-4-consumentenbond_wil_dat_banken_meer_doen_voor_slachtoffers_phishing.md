---
layout: post
title: "Consumentenbond wil dat banken meer doen voor slachtoffers phishing"
date: Wed, 04 Dec 2019 18:46:55 +0100
categories: 
- financieel 
- economie 
externe_link: "https://nos.nl/l/2313289"
image: "https://nos.nl/data/image/2019/12/04/611022/1008x567.jpg"
aantal: 386
unieke: 221
bron: "NOS"
---

<p>Een sms'je van je bank dat je een nieuwe bankpas moet aanvragen of een verkoper die op Marktplaats vraagt je bankgegevens via een linkje te verifiÃ«ren: criminelen worden steeds slimmer in het oplichten van mensen. Maar, slachtoffers van dit soort fraude krijgen niet altijd hun geld terug van de bank. De Consumentenbond vindt dat banken deze slachtoffers vaker en ruimhartiger moeten compenseren.</p>
<p>Phishing, waarbij slachtoffers vaak met een smoes via een link naar een valse website worden gelokt, is de meest voorkomende fraude bij internetbankieren. Dat blijkt uit cijfers van Betaalvereniging Nederland. Vandaag werd nog bekend dat bij een man in Noord-Nederland bijna een miljoen euro is afgeschreven door phishing.</p>
<p>Bekijk hieronder hoe de criminelen hun slag konden slaan: </p>
<h2>Via WhatsApp en Marktplaats</h2>
<p>"Criminelen worden steeds slimmer. Vroeger gebeurde phishing vooral via mailtjes, maar tegenwoordig zijn er veel nieuwe manieren die worden gebruikt om mensen op te lichten", zegt Betaalvereniging Nederland die al het betalingsverkeer regelt. Zo wordt tegenwoordig ook veel gebruik gemaakt van sms'jes, WhatsApp-berichten en ook Marktplaats, zegt een woordvoerder.</p>
<p>De schade van phishing wordt niet altijd vergoed door de bank en dat vindt de Consumentenbond kwalijk. Als het slachtoffer namelijk onzorgvuldig met bankgegevens is omgegaan, wordt fraude niet vergoed. "Iemand krijgt bijvoorbeeld geen vergoeding van de schade als diegene zijn bankgegevens met een ander heeft gedeeld of al een aantal maanden de bankrekening niet gecontroleerd heeft", zegt Betaalvereniging Nederland.</p>
<h2>Ruimhartiger compenseren</h2>
<p>De Consumentenbond wil dat schade door phishing vaker wordt vergoed en vindt dat de banken zelf verantwoordelijk zijn voor het beschermen van de digitale bankomgeving. "Criminelen komen telkens weer met nieuwe trucs om mensen in de val te lokken en dus kun je niet van consumenten verwachten dat zij altijd weten wat veilig is en wat niet. De beveiliging van het online betalen ligt in handen van de banken."</p>
<p>Toch wordt het overgrote deel wel vergoed, zegt de Betaalvereniging. Van de totale phishing-schade van 3,81 miljoen euro in 2018 werd zo'n 96 procent vergoed, blijkt uit de cijfers van de vereniging.</p>
<p>Banken behandelen elke zaak apart en beslissen dan of iemand de schade vergoed krijgt. "Als je kan aantonen dat je niet nalatig bent geweest met je bankgegevens, door niet je pinpas door een ander te laten gebruiken of door je bankrekening regelmatig te controleren, kun je vaak het geld terugkrijgen."</p>

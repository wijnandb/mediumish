---
layout: post
title: "Oproer na historische degradatie van topclub Cruzeiro"
date: Sun, 08 Dec 2019 23:30:48 +0100
category: voetbal
externe_link: "https://nos.nl/l/2313934"
image: "https://nos.nl/data/image/2019/12/08/612745/1008x567.jpg"
aantal: 159
unieke: 114
bron: "NOS"
---

<p>Voor het eerst in de roemruchte historie van Cruzeiro is de ploeg gedegradeerd uit de hoogste divisie van BraziliÃ«. Na de 2-0 nederlaag tegen Palmeiras viel het doek voor de viervoudig nationaal kampioen en tweevoudig winnaar van de Copa Libertadores.</p>
<p>Na het laatste doelpunt braken er rellen uit in het stadion. Fans rukten stoelen los en gooiden ze richting de spelers. Nadat er ook nog gevechten waren uitgebroken op de tribunes en de politie met harde hand moest ingrijpen, werd de wedstrijd voortijdig afgefloten.</p>
<p>Bij Cruzeiro, dat werd opgericht in 1921, speelden onder anderen de Braziliaanse internationals Jairzinho, Dida, Maicon en Fred. Ook Ronaldo kwam in de jaren negentig van de vorige eeuw in actie voor Cruzeiro voordat hij de overstap naar PSV maakte. Oud-eredivisiespelers als Heurelho Gomes en Maxwell speelden er eveneens.</p>
<p>Cruzeiro veroverde in 2014 voor het laatst de Braziliaanse nationale titel. Dit seizoen ging de titel naar Flamengo, dat ook de Copa Libertadores wist te winnen.</p>

---
layout: post
title: "Van Gerwen in finale ten onder tegen ’unieke’ winnaar"
date: Mon, 09 Sep 2019 01:07:47 +0200
categories: 
- sport 
- darts 
externe_link: "https://www.telegraaf.nl/sport/383425221/van-gerwen-in-finale-ten-onder-tegen-unieke-winnaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2982f862-d2cc-11e9-a3e5-02d1dbdc35d1.jpg"
aantal: 176
unieke: 121
bron: De Telegraaf
---

<p class="intro">Michael van Gerwen is er zondagavond in Duitsland niet in geslaagd om de European Darts Matchplay op zijn naam te schrijven.</p> <p>De Brabander moest het in de eindstrijd afleggen tegen Joe Cullen (8-5) voor wie het de eerste zege op de Euro Tour ooit betekende.</p><p>Van Gerwen rekende in de achtste, kwart- en halve finale af met achtereenvolgens Mensur Suljovic (6-4), Krzysztof Ratajski (6-5) en Dave Chisnall (7-1), maar kon het in de finale tegen Cullen niet bolwerken.</p><p>Na vijf legs keek Mighty Mike tegen een 4-1 achterstand aan, maar in het tweede deel van de partij kopieerde Van Gerwen dat kunststukje van zijn opponent. Maar net op het moment dat de regerend wereldkampioen zijn moment te pakken leek te hebben, nam Cullen het heft weer in handen.</p><p>Speciaal moment</p><p>Via drie gewonnen legs op rij kroonde de Engelsman zich tot winnaar. „Goed gedaan en geniet van dit speciale moment”, complimenteerde Van Gerwen zijn tegenstander. „Een finale verliezen is nooit leuk, en ik kan het alleen mezelf verwijten. Maar Joe speelde een fenomenaal toernooi. De credits zijn voor hem.”</p>

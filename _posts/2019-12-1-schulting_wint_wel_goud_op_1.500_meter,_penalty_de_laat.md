---
layout: post
title: "Schulting wint wel goud op 1.500 meter, penalty De Laat"
date: Sun, 01 Dec 2019 08:40:55 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/7xk8nGqkXJs/2312777"
image: "https://nos.nl/data/image/2019/12/01/603317/1008x567.jpg"
aantal: 288
unieke: 194
bron: "NOS"
---

<p>Suzanne Schulting heeft in Nagoya bij de wereldbekerwedstrijden de tweede 1.500 meter van het weekend op haar naam geschreven. De Nederlandse, zaterdag nog tweede op de 1.000 meter, bleef Courtney Lee Sarault nipt voor.</p>
<p>Schulting reed een puike race. Met een prachtige inhaalmanoeuvre verschalkte ze de vroege koploopster Han Yu-tong, waarna ze op de meet haar schaats net voor die van de Canadese Sarault plantte.</p>
<p>Kim Ji-Yoo en Kim Boutin, die samen de drie vorige races wonnen, deden dit keer niet mee. De Koreaanse gaat nog wel aan kop in de wereldbekerstand, op de voet gevolgd door de Chinese Han. Schulting staat samen met Boutin derde.</p>
<h2>Net geen primeur voor De Laat</h2>
<p>Itzhak de Laat was drie minuten in de veronderstelling dat hij zijn eerste individuele wereldbekermedaille uit zijn loopbaan had veroverd. De jury schrapte hem echter uit de uitslag van de 500 meter.</p>
<p>De Laat schaatste drie jaar geleden in Calgary z'n enige individuele A-finale en toen werd hij vierde. Ook dit keer leek er niet meer in te zitten, maar in de slotronde wist hij zich net langs de Koreaan Park In-wook te wurmen. Daarbij gebruikte hij echter zijn armen iets te robuust.</p>
<p>De winst ging naar de Hongaar Shaoang Liu, die van start tot finish met grote overmacht de race aanvoerde. De Rus Pavel Sitnikov kwam als tweede over de meet.</p>
<p>Lara van Ruijven, Schulting, Velzeboer en Yara van Kerkhof sloten het wereldbekerweekeinde in Nagoya af met winst in de B-finale op de 3000 meter aflossing. De mannen - Daan Breeuwsma, Dylan Hoogerwerf, De Laat en Melle van 't Wout - eindigden in de B-finale van de 5000 meter aflossing als tweede achter Japan.</p>
<p>Komend weekeinde volgt de wereldbekerwedstrijd van Shanghai.</p><img src="http://feeds.feedburner.com/~r/nossportschaatsen/~4/7xk8nGqkXJs" height="1" width="1" alt=""/>

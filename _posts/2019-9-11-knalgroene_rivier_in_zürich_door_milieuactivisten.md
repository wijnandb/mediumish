---
layout: post
title: "Knalgroene rivier in Zürich door milieuactivisten"
date: Wed, 11 Sep 2019 21:31:45 +0200
category: nieuws
externe_link: "https://nos.nl/l/2301315"
feature_image: "https://nos.nl/data/image/2019/09/11/576637/1008x567.jpg"
aantal: 187
unieke: 126
bron: "NOS"
---

<p>Milieuactivisten hebben een rivier in het Zwitserse Zürich groen laten kleuren. Ze willen op die manier aandacht vragen voor de opwarming van de aarde.</p>
<p>Volgens de organisatie is het water geverfd met uranium "dat net zo schadelijk is als zout" en is hun actie dus niet schadelijk voor mens en natuur. De politie onderzoekt of de stof inderdaad niet giftig is.</p>
<p>Dit zijn beelden van de actie, gemaakt door de milieuactivisten zelf:</p>
<p>Leden van de Extinction Rebellion sprongen in het water en dreven stroomafwaarts als dode lichamen. Op de kant spraken ze met mensen over de effecten van de klimaatverandering.</p>
<p>Op hun Facebook-pagina schrijft de groep: "De Limmat is groen, dit is geen oefening! Ons water is in gevaar! Het is tijd om de waarheid onder ogen te komen: de opwarming van de aarde doodt en we moeten het stoppen."</p>
<p>De groene kleur verdween na een half uur.</p>
<p>Extinction Rebellion is van oorsprong een Britse actiegroep. De Nederlandse tak van die organisatie protesteerde een keer tijdens een vergadering van de Tweede Kamer. Activisten van Extinction Rebellion staan bekend om hun bereidheid om gearresteerd en vastgezet te worden.</p>

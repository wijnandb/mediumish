---
layout: post
title: "Spaanse koning met potten-en-pannenprotest onthaald in Barcelona"
date: Sun, 03 Nov 2019 22:40:45 +0100
category: entertainment
externe_link: "http://feeds.nos.nl/~r/nosnieuwskoningshuis/~3/DGBoMansNaU/2308953"
image: "https://nos.nl/data/image/2019/11/03/589916/1008x567.jpg"
aantal: 268
unieke: 177
author: "NOS"
---

<p>De Spaanse koning Felipe heeft een onrustige nacht gehad. Bij zijn hotel in Barcelona verzamelden zich gisteravond honderden demonstranten, van wie een aantal lawaai maakte met potten, pannen en fluitjes.</p>
<p>Felipe is in de Catalaanse hoofdstad voor de uitreiking van de Prinses van Girona-prijs. Die was altijd in Girona, maar omdat de koning daar niet meer welkom is, is de uitreiking voor het tweede jaar op rij in Barcelona.</p>
<p>De koning Spaanse koning was nooit echt populair in Catalonië, maar sinds zijn publieke veroordeling van het Catalaans referendum voor onafhankelijkheid heeft hij voor Catalaanse separatisten helemaal afgedaan.</p>
<p>Zo klinkt het potten-en-pannenprotest:</p>
<p>Het is al weken onrustig in Barcelona. Met enige regelmaat wordt er gedemonstreerd en daarbij komt het ook tot confrontaties tussen demonstranten en de politie. Demonstranten zijn boos over de celstraffen die separatistische leiders op 14 oktober kregen opgelegd voor opruiing rond het onafhankelijkheidsreferendum in 2017.</p>
<p>"Dit bezoek van de Spaanse koning is olie op het vuur", zegt correspondent Rop Zoutberg. "En er staan ook al nieuwe protesten gepland. Komende zondag zijn er parlementsverkiezingen in Spanje en er is al aangekondigd dat er acties bij stembureaus komen. Onder het motto: wij geen referendum, jullie geen verkiezingen."</p>
<p>In oktober 2017 stemden ruim twee miljoen Catalanen in een door het Constitutioneel Hof verboden referendum over zelfstandigheid. Beelden van de stemming en het gewelddadige optreden van de politie gingen de wereld over.</p>
<p>Het Catalaanse parlement verklaarde de noordoostelijke Spaanse deelstaat onafhankelijk, maar het zou nooit zover komen. De Spaanse regering nam het bestuur van Catalonië over en vervolgde de politici die verantwoordelijk waren voor het referendum.</p><img src="http://feeds.feedburner.com/~r/nosnieuwskoningshuis/~4/DGBoMansNaU" height="1" width="1" alt=""/>

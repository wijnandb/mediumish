---
layout: post
title: "Veldrijdster Worst voert volledig Oranje-podium aan in Tabor"
date: Sat, 16 Nov 2019 14:19:46 +0100
categories: 
- sport 
- wielrennen 
externe_link: "https://nos.nl/l/2310705"
image: "https://nos.nl/data/image/2019/11/16/593636/1008x567.jpg"
aantal: 211
unieke: 147
bron: "NOS"
---

<p>Annemarie Worst heeft de wereldbekerwedstrijd in het Tsjechische TÃ¡bor op haar naam geschreven. In een door Oranje-rensters gedomineerde wedstrijd rekende ze in de laatste ronde af met Ceylin del Carmen Alvarado.</p>
<p>Al vroeg in de wedstrijd werd duidelijk dat er een Nederlandse winnares aan zat te komen. Carmen Alvarado ging ervandoor en sloeg een flink gat, maar kreeg nog wel gezelschap van Worst.</p>
<p>Ook kersvers Europees kampioene Yara Kastelijn maakte zich los uit de meute, maar haar lukte het niet om aan te sluiten bij de twee koplopers. En de Nederlandse dominantie werd nog groter toen Lucinda Brand halverwege de koers oprukte naar de vierde plaats.</p>
<h2>Versnelling levert Worst tweede WB-zege op</h2>
<p>Worst versnelde twee keer in de laatste ronde en schudde daarmee Carmen Alvarado (Europees kampioene bij de beloften) van zich af. Het was na Bern de tweede wereldbekerzege voor Worst dit seizoen.</p>
<p>"Het was een zware wedstrijd", zei de winnares na afloop. "Ik had een slechte start en moest hard werken om weer vooraan aan te sluiten. Toen werd het een zware strijd."</p>
<p>De pas 17-jarige Puck Pieterse maakte indruk in Tabor. Het Nederlandse talent kwam als negende over de streep. De tiende plaats van Shirin van Anrooij betekende dat er maar liefst zes Nederlanders in de toptien eindigden.</p>

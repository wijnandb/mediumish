---
layout: post
title: "Concurrent minder voor Dumoulin bij Spelen"
date: Thu, 28 Nov 2019 14:28:18 +0100
categories: 
- sport 
- wielrennen 
externe_link: "https://www.telegraaf.nl/sport/195526573/concurrent-minder-voor-dumoulin-bij-spelen"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/364e1ce4-11e6-11ea-bf3f-0217670beecd.jpg"
aantal: 153
unieke: 115
bron: "De Telegraaf"
---

<p class="intro">De Duitse wielrenner Tony Martin ziet geen heil in deelname aan de Olympische Spelen van Tokio.</p> <p>Tegen de regionale tv-zender MDR vertelde de 34-jarige renner van Jumbo-Visma in hoofdlijnen over zijn programma voor volgend jaar. „Ik laat de Olympische Spelen schieten en ga me voor 100 procent op de WK voorbereiden. Ik zie daar meer kansen”, zei de viervoudig wereldkampioen tijdrijden.</p><p>Martin ziet in Japan geen kansen. „Mijn manager is er geweest. Die heeft het parcours bekeken en omschrijft het als extreem zwaar”, vertelde Martin die daarom liever plaatsmaakt voor jongere collega’s in de Duitse wegselectie. „Het doet me wel zeer, want de Olympische Spelen heb ik altijd heel bijzonder gevonden.”</p><p>Martin won in 2012 in Londen zilver op de tijdrit achter de Brit Bradley Wiggins. In Rio 2016 kwam hij niet verder dan de twaalfde plaats. De WK wielrennen zijn komend jaar in Zwitserland, waar Martin een groot deel van het jaar woont.</p>

---
layout: post
title: "Vitesse met nieuwe trainer op de bank: 'Liever iemand uit Emmen dan een Rus'"
date: Sun, 08 Dec 2019 08:30:45 +0100
category: voetbal
externe_link: "https://nos.nl/l/2313798"
image: "https://nos.nl/data/image/2019/12/08/612471/1008x567.jpg"
aantal: 502
unieke: 306
bron: "NOS"
---

<p>Na vijf eredivisiewedstrijden zonder overwinning gooide Leonid Sloetski de handdoek in de ring. De doorgaans zo opgewekte Rus kreeg Vitesse niet meer aan het voetballen en bood ruim een week geleden zijn ontslag aan.</p>
<p>Niet Edward Sturing, maar Joseph Oosting is zijn vervanger, in elk geval tot aan de winterstop. "Aan de ene kant was dat een verrassing, aan de andere kant niet", zegt Theo Janssen, clubicoon en trainer van Jong Vitesse. "Iedereen had verwacht dat Edward zou komen, maar hij had zijn redenen het niet te doen."</p>
<p>Technisch directeur Mo Allach liet eerder deze week weten dat Sturing geen zin had in de zoveelste klus als redder in nood in Arnhem.</p>
<h2>'Gelukkig nog geen diploma'</h2>
<p>Columnist en Vitesse-volger Marcel van Roosmalen kan zich vinden in die afweging van Sturing. "Hij is slim genoeg geweest om het niet te doen en gelukkig heeft Theo Janssen zijn diploma nog niet, anders was zijn carri√®re snel voorbij geweest."</p>
<p>Van Roosmalen had het nauwelijks duidelijker kunnen formuleren. De kans dat Vitesse, negende op de ranglijst, weer aansluit bij de subtop, is volgens hem buitengewoon klein. "Voor Oosting vind ik het wel zielig, hij heeft vier weken en dan is het klaar."</p>
<p>Sloetski was anderhalf jaar geleden een vrolijke verschijning in de eredivisie. Maar zo fris en kleurrijk als de Rus zich in interviews presenteerde, zo matig voetbalde Vitesse, zeker de laatste maanden.</p>
<p>"We speelden niet de sterren van de hemel", zegt Janssen, die hoopt dat het vanmiddag tegen Feyenoord beter zal gaan. "We stonden ooit met Fred Rutten heel hoog tijdens de winterstop, maar werden wel uitgefloten. Uiteindelijk gaat het toch om het binnenhalen van de punten."</p>
<p>De laatste weken waren zowel resultaten en mooi voetbal ver te zoeken. Van Roosmalen: "Misschien is Feyenoord op dit moment wel de ideale tegenstander. Daar gaat het ook niet goed."</p>
<p>De keuze voor Oosting, de assistent van Sloetski, was ook voor Van Roosmalen een verrassing. "Van een verwachtingspatroon is helemaal geen sprake meer. Gelukkig zijn het maar vier wedstrijden. Oosting is de verlosser ook niet. Maar liever iemand uit Emmen dan een Rus."</p>
<p>Een maand geleden maakte Van Roosmalen een 'Korte Corner' over Vitesse:</p>
<p>Daarmee raakt Van Roosmalen aan zijn grootste ergernis bij Vitesse, de club die in handen is van de Russische zakenman Valeri Ojf. "We moeten hopen dat we ons kunnen losmaken van de eigenaar. We worden gebruikt als handelshuis, krijgen spelers die nog niet op hun top zijn of niet meer."</p>
<p>"We moeten weer een voetbalclub worden. De eigen jeugd moet een kans krijgen, die wordt aan de kant gedrukt door anderen."</p>
<p>Wie er half januari, als de eredivisie ontwaakt uit de winterstop, aan het roer staat, durft Van Roosmalen niet te zeggen. "Iemand uit Amerika misschien, dat hadden we nog niet. Of Afrika, dan zijn we de eerste club in de eredivisie met een Afrikaanse trainer... "</p>
<p>Het recente verleden biedt de columnist weinig hoop. "Na Peter Bosz was het een soepzooitje. ik heb nul hoop dat het seizoen zich nog ten goede keert."</p>

---
layout: post
title: "Zorgen over lessen bij moskeeën"
date: Wed, 11 Sep 2019 14:49:25 +0200
category: jeugdjournaal
externe_link: "http://feeds.nos.nl/~r/jeugdjournaal/~3/sfe2Bmtx2SA/2301253"
feature_image: "https://nos.nl/data/image/2019/09/11/576547/1008x567.jpg"
aantal: 184
unieke: 127
bron: NOS
---

<p>Er zijn zorgen over lessen die kinderen krijgen bij sommige moskeeën. Bij veel moskeeën kunnen kinderen buiten schooltijd les volgen over de islam. Maar journalisten ontdekten dat kinderen bij sommige moskeeën dingen leren die tegen de wet zijn.</p>
<p>Vertrekken</p>
<p>Die lessen worden gegeven door moskeeën waar ze in het salafisme geloven. Dat is een richting binnen het islamitische geloof. Salafisten geloven dat ze net zo moeten leven als honderden jaren geleden, toen het geloof ontstond.</p>
<p>Kinderen leren er bijvoorbeeld dat je als moslim alleen in een islamitisch land mag wonen. En dat ze dus moéten vertrekken uit Nederland. Ook leerden ze dat mensen met een ander geloof de doodstraf verdienen.</p>
<p>Geschrokken</p>
<p>Veel mensen zijn erg geschrokken van het nieuws. Veel moslims maken zich grote zorgen en noemen de lessen afschuwelijk. Ze willen dat er snel iets aan gedaan wordt. En dat er controle komt op de lessen die er worden gegeven.</p>
<p>Controle</p>
<p>Nu is er alleen controle op scholen. Maar niet bij dit soort lessen die nà schooltijd worden gegeven. Verschillende politici vinden dat die controle er wel moet komen.</p><img src="http://feeds.feedburner.com/~r/jeugdjournaal/~4/sfe2Bmtx2SA" height="1" width="1" alt=""/>

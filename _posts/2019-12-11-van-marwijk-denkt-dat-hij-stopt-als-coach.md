---
layout: post
title: "Van Marwijk denkt dat hij stopt als coach"
date: Wed, 11 Dec 2019 12:14:46 +0100
category: sport
externe_link: "https://www.telegraaf.nl/sport/554791192/van-marwijk-denkt-dat-hij-stopt-als-coach"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bab24e24-1c09-11ea-b3c4-0218eaf05005.jpg"
aantal: 212
unieke: 138
author: "Telegraaf"
---

<p class="intro">Bert van Marwijk verwacht niet dat hij nog terugkeert als coach in het voetbal. Dat zegt de voormalige bondscoach van het Nederlands elftal in een interview met VTBL. „Ik vind het moeilijk om te zeggen: ik stop. Dat is zo definitief. Maar de kans dat ik nog wat ga doen is heel erg klein.”</p> <p>Vorige week werd Van Marwijk (67) ontslagen als bondscoach van de Verenigde Arabische Emiraten. Dat kwam voor hem onverwacht. Hij was daar sinds maart actief. Van Marwijk: „Als ik nu moet kiezen tussen coach zijn of opa, dan kies ik voor het laatste.”</p><p>Van Marwijk was van 2015 tot en met 2017 bondscoach van Saudi-Arabië, waarmee hij zich plaatste voor het WK van 2018. Op het WK had hij niet de leiding over Saudi-Arabië, maar over Australië. Hij was op de achtergrond ook adviseur bij PSV, waar zijn schoonzoon Mark van Bommel trainer is.</p><p>Van 2008 tot 2012 was Van Marwijk bondscoach van Oranje. Op het WK van 2010 bereikte hij met Nederland de finale. In het Soccer City van Johannesburg was Spanje destijds te sterk.</p><p>Van Marwijk was clubtrainer bij onder meer Feyenoord, Borussia Dortmund en Hamburger SV. Met Feyenoord won hij de UEFA Cup. Als speler kwam Van Marwijk uit voor onder meer Go Ahead Eagles en MVV.</p>

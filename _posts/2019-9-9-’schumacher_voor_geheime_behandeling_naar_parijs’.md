---
layout: post
title: "’Schumacher voor geheime behandeling naar Parijs’"
date: Mon, 09 Sep 2019 21:32:26 +0200
categories: 
- sport 
- autosport 
externe_link: "https://www.telegraaf.nl/sport/36430457/schumacher-voor-geheime-behandeling-naar-parijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5ccd508-d34b-11e9-ab85-0255c322e81b.jpg"
aantal: 144
unieke: 104
bron: De Telegraaf
---

<p class="intro">Michael Schumacher, zevenvoudig wereldkampioen Formule 1, is volgens de Franse krant Le Parisien eerder op maandag opgenomen in een ziekenhuis in Parijs voor een ’geheime behandeling’.</p> <p>Le Parisien meldt dat de Duitser deze middag binnengebracht is in het Pompidou-ziekenhuis. De gerenommeerde Franse chirurg Philippe Menasche zou een stamceltransplantatie bij ’Schumi’ toegepast hebben. Een woordvoerder van de familie wilde volgens bronnen geen commentaar geven.</p><p>Schumacher raakte in 2013 in een coma na een zwaar ski-ongeluk in de Franse Alpen. De voormalig coureur viel tijdens het skiën met zijn hoofd tegen een steen waardoor hij een schedeltrauma opliep.</p><p>Daarna werd hij zes maanden in een kunstmatige coma gehouden, waarna hij thuis verder revalideerde. Schumacher is sinds het ongeluk niet meer in het openbaar gezien. Naar verluidt zou hij niet kunnen lopen of zelfstandig kunnen staan, maar tegen die uitspraak spande de familie van ’Schumi’ een rechtszaak aan.</p>

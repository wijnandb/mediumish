---
layout: post
title: "Buurt leert gebarentaal om doof kindje te begrijpen"
date: Wed, 11 Dec 2019 14:49:39 +0100
category: buitenland
externe_link: "https://www.telegraaf.nl/nieuws/844255455/buurt-leert-gebarentaal-om-doof-kindje-te-begrijpen"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1fa96cbe-1c1d-11ea-9821-02c309bc01c1.jpg"
aantal: 172
unieke: 122
author: "Telegraaf"
---

<p class="intro">Drie jaar geleden kwam de familie van Samantha Savitz in het Amerikaanse Newton wonen. De voorstad van Auburndale werd gekozen als plek om een gezin te stichten en drie maanden later zag Samantha het levenslicht. Het leven van het meisje bleek echter niet geheel probleemloos: het meisje werd doof geboren. Om haar welkom te laten voelen en elkaar te begrijpen heeft bijna de hele buurt gebarentaal geleerd, speciaal voor Samantha.</p> <p>Glenda en Raphael Savitz verhuisden naar Auburndale in de zomer van 2016. Drie maanden later werd Samantha geboren. Toen tests uitwezen dat het meisje doof is, brachten buren koekjes en ander eten. Daar bleef het dus niet bij.</p><p>Buurvrouw Lucia Marshall opperde om een gebarentaalcursus te gaan volgen. Meer dan twintig buren gaven zich gelijk op. Marshall: „Het gaat niet zozeer om het leren van gebarentaal, meer om de gemeenschap.” Uiteindelijk deden ongeveer 40 buren mee aan de cursus, zo staat geschreven op Boston Globe.</p><p>Inmiddels is Samantha drie jaar oud en weet ze niet beter: vrijwel al haar buren begrijpen haar gewoon.</p>

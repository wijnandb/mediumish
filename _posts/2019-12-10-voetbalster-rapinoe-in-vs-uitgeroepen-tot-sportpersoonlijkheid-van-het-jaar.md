---
layout: post
title: "Voetbalster Rapinoe in VS uitgeroepen tot sportpersoonlijkheid van het jaar"
date: Tue, 10 Dec 2019 01:47:03 +0100
category: voetbal
externe_link: "https://nos.nl/l/2314069"
image: "https://nos.nl/data/image/2019/12/10/612996/1008x567.jpg"
aantal: 186
unieke: 124
author: "NOS"
---

<p>De Amerikaanse voetbalster Megan Rapinoe is door sportmagazine Sports Illustrated uitgeroepen tot sportpersoonlijkheid van het jaar. </p>
<p>Volgens de jury domineerde de 34-jarige Rapinoe dit jaar "een wereldsport op een wereldtoneel, terwijl ze werd aangevallen door een wereldleider".</p>
<h2>Ruzie met Trump</h2>
<p>Daarmee doelde het blad op de ruzie tussen Rapinoe en de Amerikaanse president Trump, terwijl ze bezig was op het WK haar land als aanvoerder naar de wereldtitel te leiden.</p>
<p>Al tijdens het toernooi in Frankrijk zei Rapinoe niet af te reizen naar het "fucking" Witte Huis voor een eventuele huldiging, omdat ze het oneens was met het beleid van Trump.</p>
<p>"U sluit mij uit", zei Rapinoe, die openlijk lesbisch is en zich al jaren opwerpt als voorvechtster van gelijke rechten voor mannen en vrouwen.</p>
<p>Tijdens het WK peinsde Rapinoe er niet over om haar woorden terug te nemen:</p>
<p>Trump vond dat ze met haar uitspraken het land beledigde en dat ze eerst maar eens het WK moest winnen. Dat lukte Rapinoe, onder meer door in de finale te scoren tegen Nederland.</p>
<p>Begin deze maand werd ze ook al verkozen tot voetbalster van het jaar.</p>

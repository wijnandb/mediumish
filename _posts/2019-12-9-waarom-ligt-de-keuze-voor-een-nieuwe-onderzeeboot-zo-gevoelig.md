---
layout: post
title: "Waarom ligt de keuze voor een nieuwe onderzeeboot zo gevoelig?"
date: Mon, 09 Dec 2019 19:36:14 +0100
category: nieuws
externe_link: "https://nos.nl/l/2314049"
image: "https://nos.nl/data/image/2019/12/09/612957/1008x567.jpg"
aantal: 187
unieke: 132
author: "NOS"
---

<p>De Nederlandse krijgsmacht heeft vier nieuwe onderzeeërs nodig. Een miljardenorder met niet alleen economische- maar vooral ook grote politieke belangen: politiek Den Haag is verdeeld.</p>
<p>Defensie wil voor minstens 3,5 miljard euro de vier nieuwe onderzeeboten aanschaffen. Vier scheepswerven zijn in de race: het Franse Naval Group, Navantia uit Spanje, Saab Kockums uit Zweden en het Duitse TKMS. Maar politieke partijen willen dat de ontwikkeling, bouw en het onderhoud de Nederlandse industrie ook iets zal opleveren.</p>
<p>Favoriet in de race is waarschijnlijk de combinatie van het Zweedse Saab-Kockums en het Nederlandse Damen.</p>
<p>Niet alleen het ministerie van Defensie beslist over de aankoop, ook de ministeries van Financiën, Economische Zaken en Buitenlandse Zaken hebben een stem. Binnenkort beslist het kabinet of het met één of meerdere consortia doorgaat naar de volgende ronde van de aanbesteding. Maar de kans is groot dat er nog geen knoop wordt doorgehakt. Critici tekenen daarbij aan dat dit de besluitvorming nog verder vertraagt.</p>
<p>Kijk hieronder waarom de kwestie rond de keuze voor een nieuwe onderzeeboot zo gevoelig ligt. Nieuwsuur-verslaggever Nynke de Zoeten ging daarvoor aan boord bij een oude onderzeeboot uit de Walrus-klasse.</p>

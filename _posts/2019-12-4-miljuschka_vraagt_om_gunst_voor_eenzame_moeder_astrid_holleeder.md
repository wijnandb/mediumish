---
layout: post
title: "Miljuschka vraagt om gunst voor eenzame moeder Astrid Holleeder"
date: Wed, 04 Dec 2019 16:55:37 +0100
categories: 
- entertainment 
- gossip 
externe_link: "https://www.telegraaf.nl/entertainment/475384268/miljuschka-vraagt-om-gunst-voor-eenzame-moeder-astrid-holleeder"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3c91db0-16b9-11ea-8ea6-02d1dbdc35d1.jpg"
aantal: 271
unieke: 190
bron: "De Telegraaf"
---

<p class="intro">Astrid Holleeder is woensdag 54 jaar geworden. Dochter Miljuschka Witzenhausen wil haar moeder in het zonnetje zetten. De 24 Kitchen-presentatrice is van mening dat haar moeder erg eenzaam is en vraagt daarom om een gunst van haar volgers.</p> <p>„Eenzaamheid is iets wat een nare bijkomstigheid is van haar positie”, legt Miljuschka (34) uit. Hiermee doelt ze op de situatie waarin haar moeder zich momenteel bevindt, doordat Astrid Holleeder als getuige in het Vandros-proces tegen haar broer verklaringen heeft afgelegd en daardoor een teruggetrokken bestaan heeft.</p><p>„Zouden jullie mij een plezier willen doen? Schrijf hieronder iets liefs voor mijn jarige mama. Een groter cadeau is er niet”, is wat Miljuschka vraagt aan haar 330.000 Instagramvolgers. Ook BN’ers, waaronder Chantal Janzen, Anna Drijver, Elise Schaap, Monique Westenberg, Giel Beelen en Bridget Maasland schrijven iets liefs voor Miljuschka’s moeder.</p><p>Eerder liet Astrid aan De Telegraaf weten dat ze een hoge prijs heeft betaald voor haar getuigenissen. „Als ik bij Mil en de kinderen op bezoek ga, ben ik niet alleen meer zelf in gevaar, maar brengt dat ook een enorm risico voor de kinderen met zich mee. Dat vind ik misschien nog wel het állerergste, dat ik mijn kind en kleinkinderen nog maar zo weinig zie. Gelukkig kunnen we skypen en facetimen. Maar samen dingen doen, zoals naar de dierentuin, nee, dat zit er niet meer in.”</p><p>Veroordeling</p><p>Willem Holleeder kreeg in juli van dit jaar door de rechtbank in Amsterdam levenslang opgelegd voor zes liquidaties: die op zijn zwager Cor van Hout en diens gesprekspartner Robert ter Haak, op vastgoedhandelaar Willem Endstra, op crimineel John Mieremet, op hasjhandelaar Kees Houtman en kroegbaas Thomas van der Bijl.</p>

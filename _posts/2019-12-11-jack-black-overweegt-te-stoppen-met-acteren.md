---
layout: post
title: "Jack Black overweegt te stoppen met acteren"
date: Wed, 11 Dec 2019 11:42:32 +0100
category: entertainment
externe_link: "https://www.telegraaf.nl/entertainment/1298245428/jack-black-overweegt-te-stoppen-met-acteren"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f0e5b4ec-1c02-11ea-a559-02d1dbdc35d1.jpg"
aantal: 160
unieke: 113
author: "Telegraaf"
---

<p class="intro">Jack Black denkt erover om binnenkort met pensioen te gaan. Jumanji: The Next Level, die vorige week in première ging, zou zijn laatste film kunnen zijn.</p> <p>„Misschien nog één film. Het idee van een vervroegd pensioen trekt me wel. Misschien ook weer niet zo vroeg, ik ben 50 jaar oud”, zei de acteur tegen Balance.</p><p>Een belangrijke reden dat de acteur zou willen stoppen, is zijn gezin. „Ik houd er niet van om weg te zijn van Tanya en de jongens. Ik ben te vaak niet thuis. Misschien dat ik een tv-serie in de buurt doen, zodat ik van 9 tot 5 werk en dan weer naar huis kan.”</p><p>Hoe Jack zijn acteercarrière wil afsluiten, weet hij nog niet precies. „Ik ben niet iemand van de vijfjarenplannen. Ik kijk niet zo ver in de toekomst, leef bij de dag en zie wel wat er nog op mijn pad komt. Als Quentin Tarantino belt, dan ga ik natuurlijk wel die film maken.”</p>

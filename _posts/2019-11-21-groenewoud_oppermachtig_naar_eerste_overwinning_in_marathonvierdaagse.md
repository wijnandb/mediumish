---
layout: post
title: "Groenewoud oppermachtig naar eerste overwinning in marathonvierdaagse"
date: Thu, 21 Nov 2019 21:30:47 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/Zai_0HdKeZ8/2311466"
image: "https://nos.nl/data/image/2019/11/21/595158/1008x567.jpg"
aantal: 215
unieke: 146
bron: "NOS"
---

<p>Schaatsster Marijke Groenewoud heeft bij de vrouwen de eerste van vier marathonwedstrijden in de Trachitol Trophy gewonnen. De vierdaagse op het ijs, die sinds vorig jaar weer op de agenda staat, startte vanavond in Enschede.</p>
<p>Zestig rondjes reden de vrouwen, waarna de 20-jarige schaatsster uit het Friese Hallum de sprint met overmacht won van Imke Vormeer (tweede) en Emma Engbers.</p>
<p>Vrijdag rijdt het marathonpeloton in Utrecht, zaterdag in Hoorn en de slotdag is zondag in Groningen.</p>
<h2>Openingsmarathon Jaap Eden</h2>
<p>Bij de eerste marathon van dit seizoen in Amsterdam maakte Groenewoud al indruk. Terwijl op de Jaap Eden IJsbaan alle ogen waren gericht op Irene Schouten, die vorig jaar nog de vierdaagse op haar naam schreef, ging haar oud-ploeggenoot er met de winst vandoor.</p>
<p>Bekijk in de video hieronder hoe Groenewoud vorige maand de overwinning pakte in de eerste marathon van het seizoen:</p>
<p>Naderhand stelde Groenewoud, die als junior al succesvol was, maar vlak voor haar overstap naar de senioren geveld werd door de ziekte van Pfeiffer, al dat die overwinning veelbelovend was voor de rest van het seizoen. Tot nu toe bewijst ze dat.</p>
<p>Ook voor de mannen zit de eerste dag van de vierdaagse erop. Gary Hekman kwam na tachtig rondjes als eerste over de finish, voor ploeggenoot Bart Hoolwerf.</p><img src="http://feeds.feedburner.com/~r/nossportschaatsen/~4/Zai_0HdKeZ8" height="1" width="1" alt=""/>

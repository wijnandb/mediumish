---
layout: post
title: "Prins Andrew verliest steun van bedrijfsleven na BBC-interview"
date: Mon, 18 Nov 2019 22:11:56 +0100
category: entertainment
externe_link: "http://feeds.nos.nl/~r/nosnieuwskoningshuis/~3/QeJBIkpQaWI/2311050"
image: "https://nos.nl/data/image/2019/11/18/594219/1008x567.jpg"
aantal: 239
unieke: 161
author: "NOS"
---

<p>De internationale accountants- en adviesorganisatie KPMG wil de Britse prins Andrew niet langer sponsoren. Ook verzekeringsmakelaar Aon heeft aan de Financial Times laten weten afstand te nemen van de prins. Volgens de krant willen de bedrijven hun eigen reputatie beschermen nu er veel controverse is over de band tussen prins Andrew en de veroordeelde zedendelinquent Jeffrey Epstein.</p>
<p>KPMG is een belangrijke sponsor van Andrews ondernemingsinitiatief Pitch@Palace. Het accountantskantoor zegt eind oktober al te hebben besloten om de sponsoring van prins Andrews ondernemingsinitiatief stop te zetten.</p>
<p>Pitch@Palace werd in 2014 opgericht door de prins en geeft ondernemers de kans om hun bedrijfsideeën te pitchen aan invloedrijke ondernemers. Het project loopt in 64 landen en zegt meer dan 6000 banen te hebben gecreëerd.</p>
<h2>'Buitengewoon pijnlijk'</h2>
<p>De onthulling volgt op het interview dat prins Andrew vorige week gaf aan de BBC. Critici bestempelden het interview als "een van de meest verbazingwekkende interviews ooit" en "rampzalig en buitengewoon pijnlijk".</p>
<p>In het interview ging de hertog van York onder meer in op zijn banden met de Amerikaanse miljonair Jeffrey Epstein. Die werd in 2010 veroordeeld voor seksueel misbruik. Prins Andrew wordt ervan beschuldigd deel te hebben genomen aan de misbruikpraktijken van Epstein. Zo zou hij in 2001 seks hebben gehad met een 17-jarig meisje.</p>
<p>Het paleis weerspreekt alle beschuldigingen aan het adres van prins Andrew. De hertog van York herhaalde dat zaterdag zelf nog in het interview met de BBC.</p><img src="http://feeds.feedburner.com/~r/nosnieuwskoningshuis/~4/QeJBIkpQaWI" height="1" width="1" alt=""/>

---
layout: post
title: "Napoli door in Champions League, toch is er ontslag voor Ancelotti"
date: Tue, 10 Dec 2019 23:47:59 +0100
category: sport
externe_link: "https://nos.nl/l/2314199"
image: "https://nos.nl/data/image/2019/12/10/613271/1008x567.jpg"
aantal: 146
unieke: 114
author: "NOS"
---

<p>Napoli heeft trainer Carlo Ancelotti op straat gezet, een paar uur nadat hij met de club de achtste finales van de Champions League had gehaald middels een 4-0 overwinning op KRC Genk.</p>
<p>In de Italiaanse competitie vergaat het Napoli een stuk moeizamer dan in Europa; de ploeg bezet in de Serie A de zevende plaats met maar vijf overwinningen in vijftien duels.</p>
<h2>Wederzijds respect</h2>
<p>En dus neemt Napoli afscheid van de 60-jarige Ancelotti. "De vriendschap, achting en wederzijds respect tussen de club, de president Aurelio De Laurentiis en Carlo Ancelotti blijven intact", meldt Napoli op Twitter.</p>
<p>Afgelopen twee seizoenen eindigde Napoli als tweede achter kampioen Juventus. Er werd 130 miljoen euro uitgegeven om het gat te dichten, maar vooralsnog zonder resultaat.</p>
<p>Ancelotti is iets meer dan een jaar werkzaam geweest bij Napoli. Volgens Italiaanse media staat de Italiaanse oud-international Gennaro Gattuso klaar om hem te vervangen.</p>

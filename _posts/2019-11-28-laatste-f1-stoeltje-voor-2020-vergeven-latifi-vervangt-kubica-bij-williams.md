---
layout: post
title: "Laatste F1-stoeltje voor 2020 vergeven: Latifi vervangt Kubica bij Williams"
date: Thu, 28 Nov 2019 10:27:52 +0100
category: autosport
externe_link: "https://nos.nl/l/2312384"
image: "https://nos.nl/data/image/2019/11/28/598075/1008x567.jpg"
aantal: 150
unieke: 104
bron: "NOS"
---

<p>In aanloop naar de laatste race van het Formule 1-seizoen van 2019 is het deelnemersveld voor volgend jaar rond. Williams heeft bekendgemaakt dat de Canadees Nicholas Latifi een van de twee stoeltjes zal bezetten van de Britse renstal.</p>
<p>Latifi vervangt Robert Kubica, die dit jaar terugkeerde in de Formule 1 na een zwaar rally-ongeluk in 2011 en wordt teamgenoot van de Brit George Russell.</p>
<p>Al zes keer mocht Latifi afgelopen seizoen de eerste vrije training afwerken in de bolide van de Williams. Hij komt over uit de Formule 2, waarin hij met nog één raceweekeinde voor de boeg op de tweede plaats in het kampioenschap staat. Nyck de Vries pakte eind september de titel in die klasse.</p>
<h2>Belabberd jaar voor Williams</h2>
<p>Williams maakt een zeer moeizaam jaar door, de auto's waren de langzaamste in het veld. Kubica pakte in de Grand Prix van Duitsland het enige WK-punt voor het team.</p>

---
layout: post
title: "Justin Timberlake schaamt zich voor dronken geflirt"
date: Thu, 05 Dec 2019 08:45:00 +0100
categories: 
- entertainment 
- gossip 
externe_link: "https://www.telegraaf.nl/entertainment/770167873/justin-timberlake-schaamt-zich-voor-dronken-geflirt"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2528004c-1731-11ea-98ff-0218eaf05005.jpg"
aantal: 189
unieke: 133
bron: "De Telegraaf"
---

<p class="intro">Justin Timberlake heeft de zaak niet goed ingeschat toen hij een paar weken geleden de hand vasthield van actrice Alisha Wainwright. Dat schrijft de zanger woensdag in een post op social media. Hij meldt daarin wel dat er verder niets is gebeurd tussen hem en zijn filmcollega.</p> <p>„Ik heb die avond te veel gedronken en heb spijt van mijn gedrag. Ik zou beter moeten weten”, aldus de getrouwde Timberlake. Vorige week doken foto’s op waarop hij samen met Wainwright te zien is in een bar in New Orleans, waar de twee het erg gezellig leken te hebben. De acteurs werken samen aan de film Palmer.</p><p>In zijn post laat Timberlake weten: „Dit is niet het voorbeeld dat ik wil zijn voor mijn zoon. Ik bied mijn excuses aan aan mijn geweldige vrouw en familie voor deze gênante situatie. Ik blijf erop focussen de beste vader en echtgenoot te zijn die ik kan. Nu was ik dat niet.”</p><p>Timberlake trouwde zeven jaar geleden met vakgenoot Jessica Biel. Hun zoon Silas is vier jaar oud. Eerder deze week liet Wainwright al weten dat er niets speelt tussen haar en de voormalig *NSYNC-zanger.</p>

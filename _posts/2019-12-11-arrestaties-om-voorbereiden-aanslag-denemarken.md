---
layout: post
title: "Arrestaties om voorbereiden aanslag Denemarken"
date: Wed, 11 Dec 2019 16:52:05 +0100
category: buitenland
externe_link: "https://www.telegraaf.nl/nieuws/514664565/arrestaties-om-voorbereiden-aanslag-denemarken"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/70c0b9a4-1c40-11ea-8542-0217670beecd.jpg"
aantal: 150
unieke: 119
author: "Telegraaf"
---

<p class="intro">De politie in Denemarken heeft woensdag rond de twintig arrestaties verricht vanwege voorbereidingen van een terroristische aanslag. Dat gebeurde na doorzoekingen op diverse plekken in het land. De verdachten probeerden aan explosieven en vuurwapens te komen, zegt de politie die samen met de Deense inlichtingendienst een persconferentie gaf.</p> <p>De veiligheidsdiensten vermoedden dat een aantal mensen een aanslag wilde plegen. „Het is onze beoordeling dat deze mensen gedreven worden door een militant, islamitisch motief”, zei de operationeel directeur van de inlichtingendienst Flemming Drejer.</p><p>„Het is belangrijk om te onderstrepen dat we iedereen hebben aangehouden naar wie we op zoek waren”, vulde politiechef Jørgen Bergen Skov hem aan. „We hebben de situatie nu onder controle.” Wat het doelwit zou zijn, is niet bekendgemaakt.</p><p>In februari 2015 werd hoofdstad Kopenhagen opgeschrikt door een terreuraanval. Een man schoot toen twee mensen dood bij een cultureel centrum en een bij een synagoge. Zes agenten raakten gewond.</p>

---
layout: post
title: "WK clubteams in Qatar: Liverpool, Xavi, maar geen Vincent Janssen"
date: Wed, 11 Dec 2019 06:31:54 +0100
category: sport
externe_link: "https://nos.nl/l/2314212"
image: "https://nos.nl/data/image/2019/12/11/613295/1008x567.jpg"
aantal: 176
unieke: 123
author: "NOS"
---

<p>In Qatar gaat vanavond om 22.30 uur het WK voor clubteams van start met een wedstrijd tussen het door oud-Barcelona-speler Xavi getrainde Al-Sadd SC en Hienghène Sport.</p>
<p>Virgil van Dijk en Georginio Wijnaldum staan met Liverpool al in de halve finales. De winnaar van de Champions League (Liverpool) stroomt altijd pas bij de laatste vier in, net als de winnaar van de Copa Libertadores: het Braziliaanse Flamengo.</p>
<p>Al-Sadd SC mag als kampioen van gastland Qatar meedoen en het Nieuw-Caledonische Hienghène Sport werd kampioen van Oceanië.</p>
<p>De overige deelnemers zijn het Mexicaanse Monterrey (winnaar Noord-Amerikaanse Champions League), het Saudische Al-Hilal (winnaar Aziatische Champions League) en het Tunesische Espérance Sportive (Afrikaans kampioen).</p>
<p>Vincent Janssen ontbreekt bij Monterrey wegens een spierblessure en mist daardoor het WK.</p>
<p>De afgelopen drie jaar werd Real Madrid wereldkampioen. De laatste keer dat de Champions League-winnaar naast de wereldtitel greep was in 2012, toen Corinthians in de finale Chelsea versloeg met 1-0.</p>
<p>Vanaf 2022 wordt het aantal deelnemers van het WK voor clubteams uitgebreid van 7 naar 24. Gastheer van die editie is China.</p>

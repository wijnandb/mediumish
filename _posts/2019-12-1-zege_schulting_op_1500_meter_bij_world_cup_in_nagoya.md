---
layout: post
title: "Zege Schulting op 1500 meter bij World Cup in Nagoya"
date: Sun, 01 Dec 2019 09:20:19 +0100
categories: 
- sport 
- schaatsen 
externe_link: "https://www.telegraaf.nl/sport/1195262449/zege-schulting-op-1500-meter-bij-world-cup-in-nagoya"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b51aa3cc-142e-11ea-b1d4-0217670beecd.JPG"
aantal: 289
unieke: 180
bron: "De Telegraaf"
---

<p class="intro">Shorttrackster Suzanne Schulting heeft bij de wereldbekerwedstrijd van Nagoya de 1500 meter gewonnen. In de finale hield ze de Canadese Courtney Lee Sarault en de Chinese Han Yu Tong achter zich. Eerder had Schulting zich in de Japanse stad verzekerd van het zilver op de 1000 meter, het onderdeel waarop ze olympisch kampioen is.</p> <p>Schulting drong zich vier ronden voor het einde naar voren en nam twee ronden later de kop. „Ik weet dat ik aan het eind van een wedstrijd sterk ben en de kracht heb om nog een paar snelle ronden te rijden”, vertelde ze naderhand. „Het verliep volgens plan: ik wilde relaxed rijden in het begin en aan het eind er met het goud vandoor gaan.” Ze zei zich te hebben willen revancheren voor haar tweede plaats op de 1000 meter. „Het was de eerste keer dat ik in een finale op de 1000 meter verloor. Ik was teleurgesteld en wilde dat vandaag rechtzetten. Dat kon alleen met goud.”</p><p>Itzhak de Laat had de kans om zijn eerste wereldbekermedaille te pakken en leek die te grijpen. Hij passeerde op de 500 meter de finish als derde, maar werd teruggezet omdat hij de Koreaan Park In-wook een duw had gegeven. De winst was voor de Hongaar Shaoang Liu. Zilver ging naar de Rus Pavel Sitnikov. Bij de vrouwen strandde Xandra Velzeboer op de kortste afstand in de halve finales.</p><p>Lara van Ruijven, Schulting, Velzeboer en Yara van Kerkhof sloten het wereldbekerweekeinde in Nagoya af met winst in de B-finale op de 3000 meter aflossing. De mannen - Daan Breeuwsma, Dylan Hoogerwerf, De Laat en Melle van ’t Wout - eindigden in de B-finale van de 5000 meter aflossing als tweede achter Japan.</p><p>Komend weekeinde volgt de wereldbekerwedstrijd van Shanghai.</p>

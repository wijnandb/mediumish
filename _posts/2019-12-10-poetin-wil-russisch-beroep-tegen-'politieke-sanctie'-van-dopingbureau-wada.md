---
layout: post
title: "Poetin wil Russisch beroep tegen 'politieke sanctie' van dopingbureau WADA"
date: Tue, 10 Dec 2019 10:01:14 +0100
category: sport_algemeen
externe_link: "https://nos.nl/l/2314098"
image: "https://nos.nl/data/image/2019/12/10/613061/1008x567.jpg"
aantal: 210
unieke: 150
bron: "NOS"
---

<p>Volgens de Russische president Vladimir Poetin is de schorsing van Rusland door wereldantidopingbureau WADA een "politieke sanctie". Het besluit heeft volgens hem niets te maken met het streven naar schone sport.</p>
<p>WADA maakte maandag bekend dat Rusland voor vier jaar wordt verbannen van het mondiale sporttoneel, nadat een onafhankelijke onderzoekscommissie manipulatie van gegevens uit een dopinglaboratorium in Moskou had vastgesteld.</p>
<p>De straf houdt in dat Russische sporters niet welkom zijn bij grote internationale toernooien als de Olympische Spelen van 2020 (Tokio) en 2022 (Peking). Atleten die kunnen aantonen dat ze 'schoon' zijn, zouden onder neutrale vlag wel kunnen meedoen.</p>
<h2>Olympisch handvest</h2>
<p>"Een dergelijke straf kan niet collectief worden opgelegd en dus ook gelden voor sporters die niets te maken hebben met bepaalde overtredingen", zei Poetin tijdens een persconferentie in Parijs. "Dat snapt iedereen, ook de experts van WADA."</p>
<p>"De klachten van het WADA zijn niet gericht tegen het Russisch olympisch comit√©. En daarom zou ons land gewoon onder zijn eigen vlag mee mogen doen. Dat staat in het olympisch handvest", aldus Poetin.</p>
<h2>In beroep bij het CAS</h2>
<p>Rusland liet maandag al weten tegen de straf in beroep te zullen gaan bij het internationaal sporttribunaal CAS. Ook Poetin verklaarde dat een beroep wat hem betreft de volgende stap zou moeten zijn.</p>

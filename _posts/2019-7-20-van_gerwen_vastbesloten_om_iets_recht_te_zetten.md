---
layout: post
title: "Van Gerwen vastbesloten om iets recht te zetten"
date: Sat, 20 Jul 2019 10:45:03 +0200
categories: 
- sport 
- darts 
externe_link: "https://www.telegraaf.nl/sport/1223063174/van-gerwen-vastbesloten-om-iets-recht-te-zetten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efcaf68e-aaca-11e9-921d-0255c322e81b.jpg"
aantal: 418
unieke: 262
bron: De Telegraaf
---

<p class="intro">Michael van Gerwen begint dit keer niet als titelverdediger aan een major, maar blijft de komende week bij de World Matchplay toch de grote favoriet. „Ik ben niet zo blij met hoe ik hier de laatste twee jaar heb gespeeld”, doelt de 30-jarige Nederlander op de toen voortijdige eliminaties. „Ik ben vastbesloten om dat recht te zetten door dit toernooi voor de derde keer te winnen.”</p> <p>Van Gerwen was in Blackpool in 2015 en 2016 wel de beste door in de finale van respectievelijk James Wade en Phil Taylor te winnen. Bij de laatste editie sneuvelde de drievoudig wereldkampioen al in de eerste ronde tegen landgenoot Jeffrey de Zwaan. Een jaar eerder ging het in de kwartfinales mis tegen Taylor. Zijn weg naar nieuw succes begint dit keer zondag met een confrontatie in de eerste ronde tegen Steve Beaton.</p><p>„Bij de grote toernooien heb ik dit jaar goed gepresteerd”, aldus Van Gerwen, die ondanks de mindere resultaten van de afgelopen periode vol vertrouwen aan de World Matchplay begint. „Ik heb het WK, The Masters en de Premier League gewonnen. Dat is niet slecht, denk ik.” De laatste maanden gaat het allemaal iets minder bij de topdarter uit Vlijmen. Zo verspeelde hij bij de German Darts Masters op onverklaarbare wijze een 5-1 voorsprong tegen Martin Schindler en verloor daardoor met 5-6. „Bij de laatste paar toernooien viel het niet mijn kant op”, stelt Van Gerwen. „Maar dat kan in darts gebeuren en dat geeft aan dat je altijd goed moet presteren.”</p><p>Titelverdediger</p><p>Gary Anderson is in Blackpool de titelverdediger. De Schot beleefde vanwege zijn rugklachten nog geen al te best jaar en stond zelfs maanden aan de kant. „Ik ben blij dat ik weer op het podium sta, maar het zal nog even duren voordat ik weer mijn contante niveau weet te behalen”, aldus Anderson, die zaterdagavond in de eerste ronde Danny Noppert treft. „Ik heb niet veel gespeeld, maar mijn lichaam voelt goed.”</p><p>Programma World Matchplay - eerste ronde</p><p>Zaterdag (vanaf 20:00 uur)</p><p>Nathan Aspinall - Mervyn King
Gerwyn Price - Stephen Bunting
Gary Anderson - Danny Noppert
Rob Cross - Chris Dobey</p><p>Zondag (vanaf 14:00 uur)</p><p>Darren Webster - Krzysztof Ratajski
Dave Chisnall - Max Hopp
Ian White - Joe Cullen
Michael Smith - Jamie Hughes</p><p>Zondag (vanaf 20:30 uur)</p><p>James Wade - Jeffrey de Zwaan
Mensur Suljovic - Jermaine Wattimena
Michael van Gerwen - Steve Beaton
Adrian Lewis - Glen Durrant</p><p>Maandag (vanaf 20:00 uur)</p><p>Jonny Clayton - Keegan Brown
Simon Whitlock - John Henderson
Daryl Gurney - Ricky Evans
Peter Wright - Vincent van der Voort</p>

---
layout: post
title: "Haase gelooft na 'beetje raar jaar' heilig in terugkeer in tophonderd"
date: Wed, 13 Nov 2019 12:31:13 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/HuwZlF59DnY/2310272"
image: "https://nos.nl/data/image/2019/11/13/592659/1008x567.jpg"
aantal: 278
unieke: 188
bron: "NOS"
---

<p>In augustus duikelde tennisser Robin Haase uit de tophonderd, waar hij de afgelopen negen jaar bijna onafgebroken deel van uitmaakte. De 32-jarige Hagenaar heeft geen moment aan stoppen gedacht en gaat "alles op alles zetten" om terug te keren in die tophonderd.</p>
<p>"Het was een beetje een raar jaar. Ik heb in de dubbel veel mooie dingen laten zien, maar in het enkelspel eigenlijk helemaal niets. Tot aan de US Open heb ik goede wedstrijden gespeeld, maar ik won gewoon weinig, Daarna zat ik er echt een beetje doorheen en ging ik heel slecht spelen."</p>
<p>Haase doet zijn verhaal op het gloednieuwe Nationaal Tennis Centrum in Amstelveen, waar hij zich met Oranje voorbereidt op de Davis Cup Finals van volgende week in Madrid. Daar keert de huidige nummer 161 van de wereld voor even terug op het hoogste niveau als in de groepsfase onder meer het Groot-BrittanniÃ« van Andy Murray wacht.</p>
<p>Na de US Open in september was Haase vanwege zijn lage klassering gedwongen om kleinere toernooien te spelen. De keuze voor gravel als ondergrond deed zijn chronische knieproblemen toenemen, met als gevolg nog meer frustraties en nederlagen.</p>
<p>"Mentaal en fysiek werd het minder. Na die toernooien was ik blij dat het seizoen was afgelopen en dat ik me kon opladen voor iets nieuws. Ik was een beetje in een sleur terechtgekomen", aldus Haase.</p>
<h2>Stoppen nog geen optie</h2>
<p>Hij is ervan overtuigd dat de tophonderd nog haalbaar is. Stoppen is dan ook geen moment in hem opgekomen. "Misschien als ik volgend jaar nog steeds rond de 160 sta, dat ik dan zeg: dit wil ik niet meer. Maar dat zien we dan wel weer."</p><img src="http://feeds.feedburner.com/~r/nossporttennis/~4/HuwZlF59DnY" height="1" width="1" alt=""/>

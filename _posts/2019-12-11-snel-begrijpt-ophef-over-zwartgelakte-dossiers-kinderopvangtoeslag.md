---
layout: post
title: "Snel begrijpt ophef over zwartgelakte dossiers kinderopvangtoeslag"
date: Wed, 11 Dec 2019 14:39:28 +0100
category: nieuws
externe_link: "https://nos.nl/l/2314279"
image: "https://nos.nl/data/image/2019/12/09/612903/1008x567.jpg"
aantal: 180
unieke: 116
author: "NOS"
---

<p>Staatssecretaris Snel vindt het begrijpelijk dat er ophef is ontstaan over de dossiers die ouders hebben gekregen van de Belastingdienst. De "paginalange zwartgelakte stukken geven een vertekend beeld", schrijft hij in een brief aan de Tweede Kamer.</p>
<p>Snel reageert op een filmpje dat op Twitter rondgaat. Daarin is te zien dat grote delen van een dossier over kinderopvangtoeslagen onleesbaar zijn gemaakt. Snel zegt nu dat het gaat om een rapport over een belastingcontrole bij een kinderopvanginstelling, met daarin onder meer informatie over omzet- en loongegevens "waarbij slechts één regel over de betreffende burger gaat".</p>
<h2>Uitlegbrief</h2>
<p>Elke ouder die een dossier heeft gekregen, heeft daarbij een brief gekregen met uitleg over de weggelakte passages. </p>
<p>Volgens de staatssecretaris zijn er inmiddels negentien toeslagendossiers verstuurd aan ouders die daar op 11 november bij een actie bij het belastingkantoor in Rotterdam om hadden gevraagd. Hij zegt dat er inmiddels 150 verzoeken om inzage zijn gedaan en dat die dossiers in de komende maanden worden opgeleverd.</p>
<p>De Kamer is kwaad over de zwartgelakte dossiers. SP-Kamerlid Leijten vraagt zo een debat aan over de kwestie.</p>

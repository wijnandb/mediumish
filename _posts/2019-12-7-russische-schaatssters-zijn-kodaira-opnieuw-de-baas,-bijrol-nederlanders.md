---
layout: post
title: "Russische schaatssters zijn Kodaira opnieuw de baas, bijrol Nederlanders"
date: Sat, 07 Dec 2019 13:32:14 +0100
category: schaatsen
externe_link: "http://feeds.nos.nl/~r/nossportschaatsen/~3/txG1DggsoaY/2313681"
image: "https://nos.nl/data/image/2019/12/07/612239/1008x567.jpg"
aantal: 244
unieke: 158
author: "NOS"
---

<p>De Russische schaatssters hebben op de 500 meter opnieuw afgerekend met de Japanse Nao Kodaira. Dit keer waren Angelina Golikova en Daria Katsjanova sneller dan de Japanse, die de afgelopen seizoenen heerste op de sprint.</p>
<p>Bij de wereldbeker in het Kazachse Nur-Sultan werd de kortste afstand gedomineerd door de Russische vrouwen. Golikova was met 37,58 de snelste, Katsjanova werd tweede in 37,60. Nao Kodaira reed in 37,72 naar het brons. De vierde plaats was ook voor een Russin: Olga Fatkoelina eindigde met 37,74 net buiten het podium.</p>
<p>Nao Kodaira was tot het begin van dit schaatsseizoen maar liefst 23 wereldbekers op rij ongeslagen. Bij de eerste wereldbeker van dit seizoen, in Minsk, verloor Kodaira voor het eerst weer eens in de World Cup. Toen werd de Japanse ook derde achter twee Russinnen (Fatkoelina en Katsjanova).</p>
<p>Twee weken geleden wist Kodaira bij de wereldbeker in Polen de Russische vrouwen w√©l weer te verslaan.</p>
<h2>Nederlandse vrouwen buiten toptien</h2>
<p>De Nederlandse vrouwen eindigden allemaal buiten de toptien. Jutta Leerdam noteerde met 38,42 de beste Nederlandse tijd, goed voor een elfde plaats.</p>
<p>Jorien ter Mors, die haar rentree in de A-groep maakte op de 500 meter, werd veertiende (38,48). Ter Mors sloeg bij de eerste wereldbeker in Minsk de 500 meter over om haar knie, waaraan ze vorig seizoen werd geopereerd, niet te veel te belasten. </p>
<p>Sanneke de Neeling werd vijftiende (38,54) en Michelle de Jong eindigde op de negentiende plaats met 38,86.</p><img src="http://feeds.feedburner.com/~r/nossportschaatsen/~4/txG1DggsoaY" height="1" width="1" alt=""/>

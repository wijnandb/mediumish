---
layout: post
title: "Hoe Jumbo-Visma door geldgebrek en gouden tip bij Vuelta-winnaar Roglic uitkwam"
date: Mon, 16 Sep 2019 06:13:23 +0200
category: sport
externe_link: "https://nos.nl/l/2301930"
image: "https://nos.nl/data/image/2019/09/16/577647/1008x567.jpg"
aantal: 355
unieke: 230
author: NOS
---

<p>Primoz Roglic bezorgde Jumbo-Visma zondagavond op de slotdag van de Vuelta in Madrid de eerste eindzege in een grote ronde. Het leidde uiteraard tot grote vreugde bij de Nederlandse wielerploeg, die dit jaar al 47 zeges behaalde.</p>
<p>Een tip voor ploegleider Frans Maassen zorgde ervoor dat de renner in 2016 bij het toenmalige Lotto-Jumbo aan boord kwam. "Ik had een Sloveense collega die ik nog uit de Rabobank-periode kende en daar heb ik altijd contact mee gehouden", aldus Maassen in NOS Langs de Lijn op NPO Radio 1.</p>
<p>"Hij belde mij in mei 2015 op dat hij een 'speciaal geval' had: een schansspringer die ook heel goed kon fietsen."</p>
<h2>Direct gecontracteerd</h2>
<p>Maassen nam het ter kennisgeving aan. Door een gebrek aan financiÃ«le middelen kwam de ploegleider later alsnog bij Roglic uit. "Ik ben zijn uitslagen blijven volgen. Hij bleek het goed te doen en toen hebben we hem na een test direct gecontracteerd."</p>
<p>Merijn Zeeman, de andere ploegleider binnen Jumbo-Visma, was bij de bewuste inspanningstest van Roglic. "Hij zei dat die test niets zou worden, omdat hij twee weken op het strand in Griekenland had gelegen. Maar dat was natuurlijk een beetje indekken", herinnert Zeeman zich.</p>
<p>"Maar ondanks zijn twee weken van volledige rust, had hij een goede test en hadden we genoeg gezien. Een uur later in een broodjeszaak in Amsterdam waren we over alles akkoord en schudden we de hand."</p>
<h2>'Speciaal mannetje'</h2>
<p>Ook Maassen herinnert zich hoe snel Roglic een goede indruk maakte. "Het was duidelijk dat hij een Ferrari-motor had. Tijdens de trainingen kon hij direct met Robert Gesink mee, en dat is een trainingsbeest, dus hadden we in de gaten dat Roglic een speciaal mannetje was."</p>
<p>Bij de Nederlandse wielerploeg dachten ze in eerste instantie een klimmer te hebben binnengehaald. "Bij de start van de Giro in 2016 klopte hij Dumoulin bijna. We hadden niet verwacht dat hij zo goed kon tijdrijden", zegt Maassen.</p>
<p>"Nu heeft hij zich overal in gespecialiseerd. Behalve klimmen en tijdrijden, kan hij bijvoorbeeld ook heel goed dalen en tegenwoordig ook sprinten."</p>
<p>Zaterdag maakte NOS-verslaggever Han Kock een reportage over de spectaculaire ontwikkeling van Jumbo-Visma en Roglic:</p>

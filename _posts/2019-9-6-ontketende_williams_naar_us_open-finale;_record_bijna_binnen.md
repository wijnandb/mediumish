---
layout: post
title: "Ontketende Williams naar US Open-finale; record bijna binnen"
date: Fri, 06 Sep 2019 02:42:27 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/T2FFIXFDiY8/2300520"
feature_image: "https://nos.nl/data/image/2019/09/06/575257/1008x567.jpg"
aantal: 345
unieke: 217
bron: NOS
---

<p>Serena Williams heeft zich geplaatst voor de finale van de US Open en is daardoor - voor de vierde keer - nog maar een overwinning verwijderd van evenaring van Margaret Courts recordaantal van 24 grandslamtitels.</p>
<p>Williams won in de halve finales met 6-3, 6-1 van Jelina Svitolina, de Oekra√Øense nummer vijf van de wereld. In de eindstrijd staat de 37-jarige Amerikaanse tegenover de Canadese Bianca Andreescu, die met 7-6 (3), 7-5 won van Belinda Bencic uit Zwitserland.</p>
<h2>Felbegeerd record</h2>
<p>Het record van Court uit de jaren zeventig is de voornaamste reden dat Williams vorig jaar terugkeerde na de geboorte van haar kind. Sindsdien speelde ze drie grandslamfinales. Die verloor ze allemaal, waardoor de teller nog steeds op 23 titels staat.</p>
<p>Tegen Svitolina, die dit jaar ook op Wimbledon de halve finales haalde en bij de Australian Open de kwartfinales, had Williams het alleen in de beginfase lastig. De eerste twee games duurden samen twintig minuten. Die won Williams allebei en daarna domineerde ze.</p>
<p>De Amerikaanse eindigde het duel met 33 winners en speelde op een gegeven moment zelfs service-volley (direct na de service doorlopen naar het net), voor het eerst dit toernooi. "Dat gaan jullie niet snel meer zien", zei ze na afloop lachend tegen het publiek.</p>
<h2>Twaalfde overwinning op rij Andreescu</h2>
<p>Ook de 19-jarige debutante Andreescu bereikte de finale in New York. De als vijftiende geplaatste Canadese, die tegen Bencic haar twaalfde zege op rij boekte, was nog niet eens geboren toen Williams in 1999 haar eerste van zes US Open-titels won.</p>
<p>Bekijk hieronder de beelden van Andreescu-Benci:</p>
<p>Andreescu won dit jaar de grote hardcourttoernooien van Indian Wells en Toronto en was ook door Bencic niet af te stoppen, al speelde de Zwitserse nummer dertien van de wereld in beide sets wel zuiverder en had ze lang de overhand.</p>
<p>In de eerste set liet ze zes breakpoints onbenut (een daarvan was een setpoint) en in de tweede set verspeelde ze een 5-2 voorsprong. Andreescu bleef vechten en risico's nemen en eindigde het duel met 40 winners en 38 onnodige fouten.</p><img src="http://feeds.feedburner.com/~r/nossporttennis/~4/T2FFIXFDiY8" height="1" width="1" alt=""/>

---
layout: post
title: "ADO Den Haag stuurt assistent-trainer De Graaf weg na vechtpartij"
date: Tue, 10 Dec 2019 22:44:33 +0100
category: sport
externe_link: "https://nos.nl/l/2314194"
image: "https://nos.nl/data/image/2019/12/10/613258/1008x567.jpg"
aantal: 174
unieke: 126
author: "NOS"
---

<p>ADO Den Haag heeft assistent-trainer Edwin de Graaf voorlopig aan de kant geschoven. De reden is een ruzie met reservespeler Donny Gorter, die deze week escaleerde. "We betreuren deze zaak logischerwijs", zegt een woordvoerder van de Haagse club. "Het is een vervelende priv√©zaak die deels de club raakt."</p>
<p>Naar verluidt leidde het conflict tussen De Graaf en Gorter, die dit seizoen nog geen minuut in actie kwam in de eredivisie, tot een vechtpartij. De clubleiding heeft daarop de assistent-trainer naar huis gestuurd.</p>
<p>De 39-jarige De Graaf maakt sinds 2017 deel uit van de technische staf van ADO Den Haag. De oud-speler van onder meer ADO, Feyenoord en NAC Breda verlengde in de zomer zijn contract tot medio 2022. Daarvoor werkte de Hagenaar als jeugdtrainer bij Feyenoord.</p>
<p>Algemeen directeur Mohammed Hamdi heeft verklaard met de betrokkenen in gesprek te gaan zodra hij terug is uit de Verenigde Arabische Emiraten. Daar was hij heen gereisd om de clubloze Maurice Steijn te spreken. ADO is op zoek naar een opvolger van de onlangs opgestapte hoofdtrainer Alfons Groenendijk.</p>

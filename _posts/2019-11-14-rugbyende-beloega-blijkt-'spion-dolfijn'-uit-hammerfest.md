---
layout: post
title: "Rugbyende beloega blijkt 'spion-dolfijn' uit Hammerfest"
date: Thu, 14 Nov 2019 12:29:21 +0100
category: entertainment
externe_link: "https://nos.nl/l/2310412"
image: "https://nos.nl/data/image/2019/11/14/592962/1008x567.jpg"
aantal: 205
unieke: 137
bron: "NOS"
---

<p>Grote kans dat je dit opmerkelijke filmpje de afgelopen dagen op sociale media bent tegengekomen. Een witte dolfijn, ook bekend als beloega, speelt met een rugbybal die hem wordt toegeworpen door de bemanning van een boot:</p>
<p>De video is op sociale media tientallen miljoenen keren bekeken. Veel mensen vinden het prachtig om te zien dat het dier zo speels met de bal omgaat.</p>
<p>Nu blijkt dat de werkelijkheid een stuk minder rooskleurig is. Een Noorse dierenbeschermingsorganisatie zegt tegen HuffPost dat de witte dolfijn Hvaldimir is, het mysterieuze zeezoogdier dat eind april opeens in het uiterste noorden van Noorwegen opdook.</p>
<p>Omdat het dier een tuigje om had met het opschrift 'Sint-Petersburg' en contact zocht met mensen, werd Hvaldimir al snel een Russische spion-dolfijn genoemd. De Russen hebben nooit bevestigd dat het om hun dier ging.</p>
<p>De Noorse instanties bekommerden zich om de uitgemergelde witte dolfijn en begonnen een actie om hem te helpen. Ze voeren Hvaldimir bij en houden zijn gezondheid in de gaten.</p>
<p>De Hvaldimir-stichting hoopt dat de witte dolfijn uiteindelijk op eigen kracht kan overleven. "Hij toont al tekenen dat hij zelf kan jagen."</p>
<p>De Noorse natuurbeschermers waarschuwen dat elk menselijk contact de kans dat het dier kan terugkeren naar de natuur doet slinken.</p>

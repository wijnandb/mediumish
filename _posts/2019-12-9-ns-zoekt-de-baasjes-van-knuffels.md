---
layout: post
title: "NS zoekt de baasjes van knuffels"
date: Mon, 09 Dec 2019 15:27:14 +0100
category: binnenland
externe_link: "http://feeds.nos.nl/~r/nosnieuwsbinnenland/~3/yn2JQjtFRIU/2314010"
image: "https://nos.nl/data/image/2019/12/09/612896/1008x567.jpg"
aantal: 147
unieke: 104
bron: "NOS"
---

<p>De NS is vandaag met een actie gestart om verloren knuffels terug te krijgen bij hun baasjes. En dat doen ze met behulp van social media.</p>
<p>Foto's van de pluizige diertjes worden op Insta, Twitter en Facebook gezet. Ook zijn ze te zien op schermen in de trein en op posters bij stations. </p>
<p>Het is de vijfde keer dat het treinbedrijf met deze actie komt. Ze hopen dat de knuffels nog vóór kerst weer thuis zijn. Vorig jaar hebben vier van de vijf knuffels hun baasje teruggevonden.</p>
<p>Strijkplank</p>
<p>In totaal zijn dit jaar meer dan 100.000 spullen gevonden in treinen of op stations. Vooral tassen en portemonnees worden vergeten. Ook sleutels en jassen blijven vaak in de trein liggen.</p>
<p>Sommige gevonden voorwerpen zijn een beetje gek. Zo is iemand een strijkplank met strijkijzer vergeten. Ook liet iemand per ongeluk een nachtkastje achter.</p><img src="http://feeds.feedburner.com/~r/nosnieuwsbinnenland/~4/yn2JQjtFRIU" height="1" width="1" alt=""/>

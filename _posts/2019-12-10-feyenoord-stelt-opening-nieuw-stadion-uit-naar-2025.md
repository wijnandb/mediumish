---
layout: post
title: "Feyenoord stelt opening nieuw stadion uit naar 2025"
date: Tue, 10 Dec 2019 20:20:14 +0100
category: sport
externe_link: "https://nos.nl/l/2314182"
image: "https://nos.nl/data/image/2019/12/10/613221/1008x567.jpg"
aantal: 160
unieke: 102
author: "NOS"
---

<p>Feyenoord zal op zijn vroegst pas in 2025 een nieuw stadion hebben. Het uitgangspunt was 2024, maar volgens de directie en raad van commissarissen van het stadion en Feyenoord kost het aanvragen van vergunningen extra tijd.</p>
<p>"Ook is er meer tijd nodig voor de verwerving van gronden en uitplaatsing van huidige eigenaren en huurders", meldt Feyenoord in een verklaring.</p>
<p>In de loop van volgend jaar moet een definitief besluit vallen over de komst van Feyenoord City op de oever van de Maas. Het nieuwe stadion biedt plaats aan 63.000 toeschouwers en kost 444 miljoen euro.</p>
<p>De gesprekken over de komst van een nieuw stadion in Rotterdam zijn al jaren aan de gang en zorgen voor verdeeldheid onder de achterban. Het stadion, dat plaats moet gaan bieden aan 63.000 toeschouwers, is onderdeel van een groot gebiedsontwikkelplan: Feyenoord City.</p>
<p>In september werd het definitieve ontwerp gepresenteerd. De betrokken partijen gaan beoordelen of dit ontwerp voldoet aan het eisenpakket en de afgesproken bouwsom.</p>

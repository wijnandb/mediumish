---
layout: post
title: "Bertens denkt na over Spelen: ’Dat is wel een pluspunt’"
date: Fri, 06 Dec 2019 07:19:32 +0100
category: tennis
externe_link: "https://www.telegraaf.nl/sport/1427805467/bertens-denkt-na-over-spelen-dat-is-wel-een-pluspunt"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5dd9ba24-17f0-11ea-acb8-02c309bc01c1.jpg"
aantal: 317
unieke: 193
author: "Telegraaf"
---

<p class="intro">Door het besluit van chef de mission Pieter van den Hoogenband alle sporters toe te staan tijdens de openingsceremonie van de Olympische Spelen van Tokio is de deelname van Kiki Bertens een stapje dichterbij gekomen.</p> <p>„Dat is wel een pluspuntje. En ik heb van NOC*NSF te horen gekregen dat ik met mijn eigen team naar Tokio mag. Dus dat zijn al twee voordelen. Als dat niet mogelijk was, dan zou het al heel snel duidelijk zijn geweest”, aldus Bertens, die vrijdag een gesprek heeft met NOC*NSF.</p><p>Na Rio de Janeiro zei Bertens (27) dat ze nooit meer zou deelnemen aan de Spelen. „Natuurlijk is het mooi, maar ik win liever andere toernooien. De keuze tussen Roland Garros winnen en olympisch goud is voor mij heel makkelijk”, aldus de nummer 9 van de wereld.</p><p>„In het tennis is het gewoon geen belangrijk toernooi. Iedereen is rond die tijd al bezig met de US Open. Het is al zo’n druk jaar. En als ik naar de Spelen ga, dan ben ik verplicht ook Fed Cup te spelen. En dat houdt in dat ik moet schrappen in mijn schema. Dan moet ik het toernooi van Sint-Petersburg uit mijn schema halen, waar ik vorig jaar de titel pakte en mooie herinneringen heb. Het zijn lastige keuzes, ook omdat ik voor 2020 heb besloten het wat rustiger aan te doen. Over twee weken hak ik de knoop door.”</p><p>De komende weken voert Bertens ook gesprekken met de KNLTB en met Demi Schuurs, haar beoogde dubbelpartner in Tokio. „Zij is een goede vriendin van mij en ik weet dat het haar droom is. Ik wil ook niet egoïstisch zijn”, aldus Bertens. „De belangrijkste voorwaarde is dat ik een leuke tijd heb in Tokio en dat ik iets mee krijg van de sfeer. Maar de Spelen duren lang en misschien is het qua schema niet het beste voor mijn loopbaan. Ik ben er nog niet uit.”</p>

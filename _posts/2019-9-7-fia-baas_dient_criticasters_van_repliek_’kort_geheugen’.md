---
layout: post
title: "FIA-baas dient criticasters van repliek: ’Kort geheugen’"
date: Sat, 07 Sep 2019 17:42:59 +0200
categories: 
- sport 
- autosport 
externe_link: "https://www.telegraaf.nl/sport/1848000849/fia-baas-dient-criticasters-van-repliek-kort-geheugen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2476e216-d187-11e9-a85c-0218eaf05005.jpg"
aantal: 250
unieke: 172
bron: De Telegraaf
---

<p class="intro">In motorische sporten ligt het gevaar altijd op de loer. Die boodschap geeft voorzitter Jean Todt van de internationale autosportfederatie FIA voorafgaand aan de Grand Prix van Italië in de Formule 1 op het circuit van Monza.</p> <p>„Motorsport is gevaarlijk. Minder dan vroeger, maar het is nog steeds gevaarlijk”, zei de 73-jarige Fransman, voormalig teambaas van Ferrari. Een week geleden verongelukte zijn landgenoot Anthoine Hubert op het circuit van Spa-Francorchamps. De 22-jarige Fransman crashte tijdens een race in de Formule 2, waarna Juan Manuel Correa vol tegen zijn rondtollende bolide aan reed. De Amerikaan Correa, geboren in Ecuador, ligt nog altijd aan de beademing op de intensive care. Zijn situatie is kritiek, maar ondanks complicaties wel stabiel.</p><p>Emotionele discussie</p><p>De discussie over de veiligheid in de auto- en motorsport is door het noodlottige ongeval op Spa weer opgelaaid. „Eén slachtoffer is al te veel”, zei Todt. „We hebben duizenden coureurs, maar we willen geen gewonden. Sommige mensen die nu kritiek leveren, hebben wel een kort geheugen. Toen we de halo introduceerden, de bescherming voor coureurs op de cockpit, zeiden de criticasters dat we die niet nodig hadden. En nu willen ze meer. Het is een emotionele discussie.”</p><p>Todt zag zaterdag in de Formule 3 de Australiër Alex Peroni door de lucht vliegen. Peroni werd in de snelle Parabolica-bocht gelanceerd toen hij over een kerbstone reed. Hij vloog meters door de lucht en landde met zijn bolide ondersteboven op een bandenstapel naast de baan. Peroni stapte wonderwel vrijwel ongedeerd uit zijn zwaarbeschadigde bolide.</p>

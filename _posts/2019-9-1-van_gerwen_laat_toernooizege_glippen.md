---
layout: post
title: "Van Gerwen laat toernooizege glippen"
date: Sun, 01 Sep 2019 23:42:52 +0200
categories: 
- sport 
- darts 
externe_link: "https://www.telegraaf.nl/sport/355632301/van-gerwen-laat-toernooizege-glippen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5e1d3b60-cd4e-11e9-99ee-02d2fb1aa1d7.jpg"
aantal: 155
unieke: 112
bron: De Telegraaf
---

<p class="intro">Michael van Gerwen heeft zondagavond verzuimd een nieuwe toernooizege te boeken. Bij het Austrian Darts Championship ging hij in de finale onderuit tegen thuisspeler Mensur Suljovic: 8-7 in legs.</p> <p>In de finale liet de beste darter van de wereld een 6-3 voorsprong glippen. In de laatste leg kreeg de Brabander een kans op bullseye, maar miste hij nipt. Vervolgens sloeg Suljovic wel toe op zijn geliefde dubbel 14.</p><p>Het toernooi in Wenen maakt deel uit van de European Tour. Zondag zegevierde Van Gerwen achtereenvolgens over Jeffrey de Zwaan (6-3), Ricky Evans (6-0), Peter Wright (7-6), maar verloor hij van Suljovic.</p><p>De 30-jarige Van Gerwen liep zijn vijftiende toernooizege van het seizoen mis. Afgelopen weken zegevierde hij na een wat mindere periode ook bij de New Zealand Darts Masters en de Melbourne Darts Masters.</p><p>Eerder dit jaar veroverde Van Gerwen ook al de wereldtitel, pakte hij de eindzege in de Premier League en won hij opnieuw The Masters.</p>

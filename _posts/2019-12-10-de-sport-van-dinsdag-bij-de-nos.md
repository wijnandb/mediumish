---
layout: post
title: "De sport van dinsdag bij de NOS"
date: Tue, 10 Dec 2019 06:20:57 +0100
category: sport_algemeen
externe_link: "https://nos.nl/l/2314076"
image: "https://nos.nl/data/image/2019/12/10/613011/1008x567.jpg"
aantal: 198
unieke: 131
bron: "NOS"
---

<p>In de sportuitzendingen van de NOS draait het vandaag vooral om de Champions League-wedstrijd tussen Ajax en Valencia. Het duel in de Johan Cruijff Arena begint vanavond om 21.00 uur.</p>
<p>De wedstrijd is rechtstreeks te volgen in een liveblog op NOS.nl en in de NOS-app. In Langs de Lijn En Omstreken, vanaf 20.30 uur op NPO Radio 1, verzorgen Jeroen Elshoff en Arman Avsaroglu het commentaar.</p>
<p>In het Sportjournaal (18.45 uur, NPO 1) is een vooruitblik op het treffen te zien, een samenvatting volgt in het late Journaal rond middernacht op NPO 1.</p>
<p>Bekijk hier het volledige programma van vanavond:</p>
<p>Naast voetbal is er vandaag ook aandacht voor handbal en wielrennen. Team Sunweb, komend seizoen zonder Tom Dumoulin, houdt de jaarlijkse ploegpresentatie. Een reportage daarvan is vanaf 18.45 uur te zien in het Sportjournaal.</p>
<p>En in Japan bereiden de handbalsters zich voor op het cruciale duel met Zuid-Korea op het WK. Als Oranje wint, staat de ploeg er goed voor richting de halve finales, maar ook bij een gelijkspel maakt Nederland nog een kleine kans op een plaats bij de laatste vier.</p>
<p>Hoe de ploeg zich voorbereidt, is te zien in Nieuwsuur om 22.40 uur op NPO 2.</p>

---
layout: post
title: "Canada in eerste Davis Cup-finale tegen Spanje"
date: Sat, 23 Nov 2019 23:39:24 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/ENYsyhzEgLg/2311758"
image: "https://nos.nl/data/image/2019/11/23/595752/1008x567.jpg"
aantal: 255
unieke: 173
bron: "NOS"
---

<p>Canada heeft voor het eerst de finale van de Davis Cup gehaald. De ploeg won in Madrid in de halve finales, zelfs zonder de geblesseerde toppers Milos Raonic en Felix Auger-Aliassime, met 2-1 van Rusland.</p>
<p>De Rus Andrej Roeblev won ook zijn vierde partij in het enkelspel deze week. Hij klopte Vasek Pospisil, die slechts één van zijn zes breekkansen wist te benutten: 6-4, 6-4.</p>
<p>Karen Chatsjanov kwam tegen Denis Shapovalov op 4-1, maar verloor de eerste set toch. Toen de Canadees in de derde set het duel uitserveerde kwam hij terug van 0-40: 6-4, 4-6, 6-4.</p>
<p>De dubbel, met dezelfde vier acteurs, werd een thriller. In de beslissende tiebreak kwam Rusland op 3-0 en 4-2, maar Canada had het laatste woord: 6-3, 3-6, 7-6 (5).</p>
<h2>Nadal maakt verschil voor Spanje</h2>
<p>In de eindstrijd neemt Canada het op tegen Spanje, dat voor de tiende keer de finale bereikte. De vijfvoudig kampioen won tot grote vreugde van het publiek in Madrid met 2-1 van Groot-Brittannië.</p>
<p>Rafael Nadal had net als in de halve eindstrijd tegen Argentinië een groot aandeel in de zege. Na de nederlaag van Feliciano López tegen Kyle Edmund (3-6, 6-7) won de nummer één van de wereld van Daniel Evans, die vanaf 4-4 acht games op rij verloor: 6-4, 6-0.</p>
<p>In het dubbelspel tussen Nadal/López en Jamie Murray/Neal Skupski bleven breaks uit. Een uitmuntend en uiterst intens spelende Nadal sleepte Spanje er in de tiebreaks doorheen: 7-6 (3), 7-6 (8). De Britten misten in de tweede set vier setpunten.</p><img src="http://feeds.feedburner.com/~r/nossporttennis/~4/ENYsyhzEgLg" height="1" width="1" alt=""/>

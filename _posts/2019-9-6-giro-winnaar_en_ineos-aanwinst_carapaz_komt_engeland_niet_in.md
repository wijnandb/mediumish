---
layout: post
title: "Giro-winnaar en Ineos-aanwinst Carapaz komt Engeland niet in"
date: Fri, 06 Sep 2019 14:59:28 +0200
categories: 
- sport 
- wielrennen 
externe_link: "https://nos.nl/l/2300585"
feature_image: "https://nos.nl/data/image/2019/09/06/575368/1008x567.jpg"
aantal: 165
unieke: 110
bron: NOS
---

<p>Een opvallend bericht van wielerploeg Movistar: Richard Carapaz, de winnaar van de Giro d'Italia en de nieuwe aanwinst van de Britse sterrenformatie Ineos, krijgt geen visum voor Groot-Brittannië.</p>
<p>De Ecuadoriaan wilde zaterdag aan de start staan van de Ronde van Groot-Brittannië. "Maar helaas heeft Richard Carapaz, ondanks dat we alle procedures hebben gevolgd, niet op tijd een visum gekregen."</p>
<p>De keuze van Movistar om Carapaz aan de wedstrijd in Groot-Brittannië deel te laten nemen, kwam pas recent. Aanvankelijk zou hij de Vuelta rijden, maar bij een val tijdens het criterium van Etten-Leur raakte hij geblesseerd.</p>
<h2>Drie maanden</h2>
<p>Mogelijk kwam de visumaanvraag niet op tijd binnen bij de Britse overheid. Doorgaans staat er een periode van drie maanden voor een visumaanvraag van een sporter van buiten de EU die aan een wedstrijd in het Verenigd Koninkrijk deel wil nemen. </p>
<p>Carapaz reed niet eerder een profwedstrijd in Engeland. Saillant is dat hij deze week een contract van drie jaar tekende bij het Britse Team Ineos. </p>

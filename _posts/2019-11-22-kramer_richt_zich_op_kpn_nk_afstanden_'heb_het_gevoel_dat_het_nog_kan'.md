---
layout: post
title: "Kramer richt zich op KPN NK afstanden: 'Heb het gevoel dat het nog kan'"
date: Fri, 22 Nov 2019 12:39:00 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/glOP-r4uLYY/2311536"
image: "https://nos.nl/data/image/2019/11/22/595270/1008x567.jpg"
aantal: 370
unieke: 228
bron: "NOS"
---

<p>Hij had eigenlijk dit weekend op het ijs moeten staan voor wereldbekerwedstrijden in het Poolse Tomasz√≥w, maar in plaats daarvan staat Sven Kramer vrijdag op het ijs in Thialf. Terugkerende rugproblemen hebben Kramer doen besluiten niet in actie te komen.</p>
<p>"Het kan beter", reageert Kramer dan ook wanneer er gevraagd wordt naar zijn situatie. "De training zag er goed uit vandaag, maar schijn bedriegt. Het is een complex verhaal, maar kort gezegd heb ik veel last van mijn rug en daardoor mis ik sturing op het ijs. Zorgen maak ik mij niet, maar het is wel frustrerend allemaal. Je hebt soms niet alles in de hand."</p>
<h2>NK afstanden</h2>
<p>Grote vraag is dan ook; hoe nu verder? "Die opties zijn we nu aan het bekijken en ik heb daar bepaalde gedachtes bij", vertelt Kramer. "Je hebt ook een verantwoordelijkheid naar je toekomst en je gezin. Of opereren dan een optie is? Dat zou mogelijk kunnen zijn, maar ik wil mij eerst focussen op de NK afstanden."</p>
<p>De afgelopen 15 jaar won Kramer zo'n beetje alles wat er te winnen viel. Hij neemt dan ook geen genoegen met schaatsen in de middenmoot.</p>
<p>"Dat wordt een moeilijk verhaal dan. Zoals afgelopen weekend moet je er niet te veel van hebben. Ik ken mezelf. Ik ben in de gelukkige positie dat ik zo lang zo veel gewonnen heb. Ook mentaal is dat lastig. Maar ik heb nog steeds het gevoel dat het kan als het de goede kant op valt. Die overtuiging heb ik. Maar dan moet het wel een keer die kant op vallen en blijven. Ik hoef dit voor niets en niemand meer te doen."</p>
<h2>Vertrouwen</h2>
<p>Aan stoppen denkt Kramer dan ook nog niet. "Tuurlijk zijn op gegeven moment je opties op en dan is het mooi geweest, maar op dit moment heb ik nog genoeg aanknopingspunten waar ik hoop en vertrouwen uit put."</p>
<p>Kramer focust zich nu dus vooral op de KPN NK afstanden van eind december. De resultaten daar zullen voor een groot gedeelte het restant van zijn seizoen bepalen.</p>
<p>"Of ik het seizoen afmaak, ligt eraan hoe het daar gaat. Als het daar niet lukt is er weinig meer te rijden voor mij dit seizoen."</p><img src="http://feeds.feedburner.com/~r/nossportschaatsen/~4/glOP-r4uLYY" height="1" width="1" alt=""/>

---
layout: post
title: "Karlie Kloss: einde Victoria Secret Show past in deze tijd"
date: Fri, 06 Dec 2019 08:19:50 +0100
category: entertainment
externe_link: "https://www.telegraaf.nl/entertainment/626196553/karlie-kloss-einde-victoria-secret-show-past-in-deze-tijd"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/caced7d8-17f8-11ea-a931-02c309bc01c1.jpg"
aantal: 202
unieke: 141
bron: "De Telegraaf"
---

<p class="intro">Het einde van de Victoria’s Secret Fashion Show kwam niet als een verrassing voor Karlie Kloss. Het model vindt dat die beslissing past in de wereld waarin we op dit moment leven.</p> <p>„Consumenten stellen tegenwoordig andere eisen aan merken. Ze willen dat ze inclusief zijn, duurzaam en een positieve lichaamsboodschap verspreiden. Ik denk dat merken zich moeten blijven ontwikkelen”, vertelt Karlie in de Today Show. „Ik ben dankbaar voor de mogelijkheden die ik erdoor heb gekregen, maar ik wilde het achter me laten.”</p><p>Het moederbedrijf van het lingeriemerk maakte vorige maand bekend te stoppen met de catwalkshow. Karlie plaatste afgelopen zomer in de Britse Vogue al kanttekeningen bij het concept van de show en het merk. „Ik besloot te stoppen met mijn werk voor Victoria’s Secret, omdat ik het niet vond passen bij wie ik ben en welke boodschap ik jonge vrouwen wil meegeven over wat schoonheid is.”</p><p>Het model noemde haar vertrek bij het lingeriemerk destijds een cruciaal moment voor zichzelf. „Het was doorslaggevend voor mij als feminist. Ik wil mijn eigen keuzes maken en zelf bepalen wat ik uitdraag. Of ik dat nu doe door te kiezen met welke bedrijven ik werk, of door een bepaald beeld van mezelf te creëren.”</p>

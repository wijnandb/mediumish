---
layout: post
title: "Koch wint vierde etappe, Majerus pakt leiderstrui in Ladies Tour"
date: Sat, 07 Sep 2019 14:45:11 +0200
categories: 
- sport 
- wielrennen 
externe_link: "https://nos.nl/l/2300725"
feature_image: "https://nos.nl/data/image/2019/09/07/575713/1008x567.jpg"
aantal: 194
unieke: 130
bron: NOS
---

<p>Franziska Koch heeft de vierde etappe in de Boels Ladies Tour gewonnen. Ze was in de rit over 135,6 kilometer haar medevluchtsters Christine Majerus en Riejanne Markus te snel af.</p>
<p>De Luxemburgse Majerus neemt wel de leiding in het klassement over van Lisa Klein. In de etappe van Arnhem naar Nijmegen gingen Koch, Majerus, Markus en Sara Penton er in de stromende regen vandoor.</p>
<h2>Oude Hollenweg</h2>
<p>Ze reden al snel een voorsprong van twee minuten bijeen, maar die verdween als sneeuw voor de zon bij de beklimming van de Oude Holleweg op elf kilometer van de finish. Het gat was daarna nog 25 seconden, maar zonder de inmiddels afgehaakte Penton wist het leidende trio de marge toch weer te vergroten.</p>
<p>In de finale was Koch het slimst en kwam ze net iets eerder dan Majerus over de streep.</p>
<p>Ellen van Dijk en Janneke Ensing moesten de strijd staken na een valpartij. Van Dijk bleek later bij die tuimeling haar bekken en bovenarm te hebben gebroken en moet een operatie ondergaan, meldt haar ploeg Trek-Segafredo.</p>
<p>Zondag is de vijfde en laatste rit van de Ladies Tour, een etappe over 154 kilometer van Nijmegen naar Arnhem.</p>

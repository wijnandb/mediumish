---
layout: post
title: "Medvedev na winst op Wawrinka voor het eerst in halve finales grandslam"
date: Tue, 03 Sep 2019 23:49:06 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/iqvGVfRGmiA/2300244"
feature_image: "https://nos.nl/data/image/2019/09/03/574789/1008x567.jpg"
aantal: 245
unieke: 163
bron: NOS
---

<p>Daniil Medvedev heeft zich voor het eerst geplaatst voor de halve finales van een grandslamtoernooi. De Rus won op de US Open in een hoogstaand duel met 7-6 (6), 6-3, 3-6, 6-1 van Stan Wawrinka uit Zwitserland.</p>
<p>Medvedev was op grandslamtoernooien in elf pogingen één keer tot de achtste finales gekomen, maar de laatste maanden zit zijn carrière flink in de lift. Zo haalde de nummer vijf van de wereld in augustus drie finales, waarvan hij er een won.</p>
<h2>Tape on, tape off</h2>
<p>De Rus speelde tegen Wawrinka z'n 21ste partij in 36 dagen en dat leek zich te gaan wreken. Hij kreeg in de eerste set last van een bovenbeenblessure, liet zich behandelen en intapen, maar haalde twee games later weer alle tape weg.</p>
<p>Medvedev mocht dankzij een vroege break toch op 5-4 serveren voor de set. De Rus, die in het eerste bedrijf negen dubbele fouten sloeg, werd gebroken en in de tiebreak gaf hij ook nog een 5-2 voorsprong weg. Na een setpunt overleefd te hebben won Medvedev toch de set.</p>
<h2>Hoog niveau houdt aan</h2>
<p>Het hoge niveau uit de tiebreak werd vastgehouden in het restant van het duel. De spelers vuurden de ene na de andere kanonskogel af en vermaakten de fans met prachtige rally's.</p>
<p>Medvedev bleek net iets constanter en ook van vermoeidheid of de blessure uit de eerste set was niets te merken. In de vierde set was Wawrinka's verzet na een vroege break gebroken.</p><img src="http://feeds.feedburner.com/~r/nossporttennis/~4/iqvGVfRGmiA" height="1" width="1" alt=""/>

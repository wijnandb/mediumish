---
layout: post
title: "Wekdienst 11_9: uitspraak in euthanasie-zaak en herdenkingsdienst 9_11"
date: Wed, 11 Sep 2019 06:54:37 +0200
category: buitenland
externe_link: "http://feeds.nos.nl/~r/nosnieuwsbuitenland/~3/VDP2jeZND3U/2301205"
feature_image: "https://nos.nl/data/image/2019/09/11/576453/1008x567.jpg"
aantal: 461
unieke: 298
bron: NOS
---

<p>Goedemorgen! Vandaag doet de rechter uitspraak in eerste rechtszaak ooit tegen een arts die euthanasie uitvoerde. En in de Verenigde Staten wordt 9/11 herdacht. </p>
<p>Er is eerst nog wat zon, maar vanuit het westen wordt het bewolkt en gaat het regenen. Aan zee kan het vandaag flink waaien. Het wordt 17 tot 19 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De rechter doet uitspraak in eerste rechtszaak ooit tegen een arts die euthanasie uitvoerde. Het OM beschuldigt haar van moord, maar wil geen straf, maar wel duidelijke richtlijnen van de rechter. De arts spreekt tegen dat ze onzorgvuldig was. De uitspraak wordt live uitgezonden vanaf 13.00 uur op NOS.nl en in de NOS-app. Vanavond vindt de openingswedstrijd plaats van de wereldkampioenschappen Para-Cycling in Emmen. Prinses Margriet geeft het startschot. Bij de jaarlijkse herdenkingsdienst bij Ground Zero in New York staan Amerikanen vandaag stil bij de aanslagen op de Verenigde Staten in 2001. </p>
<h2>Wat heb je gemist?</h2>
<p>De Maas wordt langzaam te onzeker als bron voor drinkwater, melden drinkwaterbedrijven in dagblad Trouw. Ze waarschuwen dat hierdoor voor vier miljoen Nederlanders een tekort dreigt.</p>
<p>Door periodes van droogte daalt de hoeveelheid water die door de Maas stroomt, waarschuwen de bedrijven. En de problemen zouden verergerd worden door maatregelen tegen de droogte stroomopwaarts. In Frankrijk worden oude sluizen vervangen door nieuwe en ook de wateraanvoer vanuit de Roer, een zijrivier in Duitsland, staat onder druk.</p>
<h2>Ander nieuws uit de nacht:</h2>
<p> De kroongetuige in het grote liquidatieproces dat deze zomer begon, heeft zijn contract met justitie over bescherming opgezegd. Dat schrijft De Telegraaf. Het gaat om Nabil B. Zijn onschuldige broer werd vorig jaar in Amsterdam doodgeschoten, enkele maanden nadat het Openbaar Ministerie had bekendgemaakt dat B. zou getuigen in het proces. Een journalist of hulpverlener heeft straks toestemming nodig van het ministerie van Justitie en Veiligheid om te kunnen werken in een gebied dat door terroristen wordt gecontroleerd. Het omstreden wetsvoorstel van minister Grapperhaus moet verblijf in terreurgebied zonder toestemming strafbaar maken. Dit maakt het makkelijker om SyriÃ«gangers langer vast te houden terwijl het onderzoek naar terroristische activiteiten loopt. De Britse grenswacht heeft gisteren 86 migranten opgepikt in het Kanaal. Ze zaten op zes bootjes. Mensensmokkelaars zouden momenteel druk uitoefenen op migranten om snel de oversteek te maken, in verband met de naderende brexit-datum. </p>
<h2>En dan nog even dit:</h2>
<p>Het Groningse gas was een bron van welvaart, maar de laatste jaren ging het vooral over de negatieve gevolgen: aardbevingen, schade en heel veel frustratie. Gisteren werd bekendgemaakt dat de gaskraan in 2022 dichtgaat. In de onderstaande video een overzicht van de gaswinning in Groningen.</p>
<p>Fijne dag!</p><img src="http://feeds.feedburner.com/~r/nosnieuwsbuitenland/~4/VDP2jeZND3U" height="1" width="1" alt=""/>

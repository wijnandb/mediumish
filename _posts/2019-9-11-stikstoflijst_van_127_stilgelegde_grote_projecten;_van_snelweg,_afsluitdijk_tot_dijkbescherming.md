---
layout: post
title: "Stikstoflijst van 127 stilgelegde grote projecten; van snelweg, Afsluitdijk tot dijkbescherming"
date: Wed, 11 Sep 2019 19:42:42 +0200
category: nieuws
externe_link: "https://nos.nl/l/2301304"
feature_image: "https://nos.nl/data/image/2019/09/11/576626/1008x567.jpg"
aantal: 294
unieke: 187
bron: "NOS"
---

<p>Het kabinet heeft een lijst opgesteld met de 127 belangrijke rijksprojecten die door de stikstofuitspraak van de Raad van State voorlopig niet doorgaan. Haagse bronnen bevestigen de door RTL-gepubliceerde lijst.</p>
<p>Het gaat onder meer om hoogwaterbeschermingsprojecten, de werkzaamheden aan de Afsluitdijk, de bouw van windparken op zee en de uitbreiding van spoorverbindingen, snelwegen en vliegvelden.</p>
<p>Ook de aanleg van nieuwe fietsparkeerplaatsen bij stations is onzeker. Het ministerie van Defensie kan zo'n veertig projecten niet door laten gaan, onder meer bij kazernes en oefenterreinen en militaire vliegvelden.</p>
<p>De Raad van State bepaalde in mei dat het Nederlandse programma om stikstof terug te dringen niet voldoet. Het kabinet denkt al maanden na over een goede aanpak. En een commissie onder leiding van oud-minister Johan Remkes werkt aan een advies.</p>
<p>Al langer is bekend dat het stikstofbesluit gevolgen kan hebben voor grote infrastructurele projecten, Minister Schouten van Landbouw, Natuur en Voedselkwaliteit zei dat het gaat om projecten op het gebied van landbouw, woningbouw en infrastructuur. Zo'n 18.000 projecten worden geraakt .</p>
<h2>Schop</h2>
<p>Een project mag pas beginnen als wordt bewezen dat de natuur in de omgeving er geen last van heeft. Dat is vaak lastig aan te tonen, omdat er bij elke schep in de grond stikstof vrijkomt.</p>
<p>Ook veel projecten op bij gemeenten en bij de provincies dreigen gestopt te moeten worden. De woningbouw in Eindhoven en Den Haag komen mogelijk ernstig in de knel, zeiden bestuurders vorige week tegen de NOS.</p>
<h2>Binnenhof</h2>
<p>De verbouwing van het Binnenhof zou ook op de lijst staan. Uit de RTL-lijst blijkt dat dit inderdaad het geval is. Net als de bouw en verbouw van enkele rechtbanken, gevangenissen en enkele internationale organisaties.</p>
<p>Het is nog niet bekend wanneer Remkes klaar is met zijn advies, in ieder geval niet voor Prinsjesdag.</p>

---
layout: post
title: "NOS Formule 1-podcast #17: 'Jarenlange Ferrari-frustratie kon worden weggejuicht'"
date: Mon, 09 Sep 2019 15:02:06 +0200
categories: 
- sport 
- autosport 
externe_link: "https://nos.nl/l/2300987"
feature_image: "https://nos.nl/data/image/2019/09/09/576119/1008x567.jpg"
aantal: 269
unieke: 183
bron: NOS
---

<p>Charles Leclerc bracht het Italiaanse publiek op het circuit van Monza zondag in extase. Hij won in zijn Ferrari voor de tweede keer op rij een grand prix. Vorige week was er de emotie vanwege het overlijden van zijn vriend Anthoine Hubert. Gisteren waren er de emoties omdat Ferrari voor het eerst sinds 2010 weer een zege pakte op het thuiscircuit.</p>
<p>In de NOS Formule 1-podcast kijken voormalig Formule 1-coureur Jan Lammers en Formule 1-verslaggever Louis Dekker van de NOS onder leiding van Amber Brantsen terug op het weekend waarin Max Verstappen, na een start van de laatste rij vanwege een motorwissel, als achtste eindigde.</p>
<p>"Dit was massale opluchting van zo'n 100.000 Italianen, allemaal uitgedost in knalrood", duidt Louis Dekker vanuit ItaliÃ« de vreugde op het circuit van gisteren. Hij vond het een heel mooi moment om mee te maken.</p>
<p>De 'foutjes' die Leclerc tijdens de race maakte ten opzichte van Hamilton komen ook aan de orde. Volgens Jan Lammers valt de jonge Monegask weinig te verwijten. "Hamilton moet blij zijn. Als hij de ruimte had gekregen had iedereen zich afgevraagd hoe Hamilton zo stom kon zijn om te denken dat hij Leclerc aan de buitenkant voorbij kon gaan."</p>
<p>In de Formule 2 zette Nyck de Vries dit weekend met twee keer een derde plaats een belangrijke stap richting de titel. "Hij gaat kampioen worden", zegt Louis Dekker. Hij verwacht dat De Vries volgend seizoen de stap gaat maken naar de Formule E. "Een klasse waar we hard om hebben gelachen een paar jaar geleden, maar inmiddels gaat er zoveel geld in om. Het zou heel erg verstandig zijn."</p>

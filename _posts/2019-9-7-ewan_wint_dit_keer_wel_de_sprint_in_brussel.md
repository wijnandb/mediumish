---
layout: post
title: "Ewan wint dit keer wel de sprint in Brussel"
date: Sat, 07 Sep 2019 16:48:03 +0200
categories: 
- sport 
- wielrennen 
externe_link: "https://nos.nl/l/2300739"
feature_image: "https://nos.nl/data/image/2019/09/07/575672/1008x567.jpg"
aantal: 177
unieke: 129
bron: NOS
---

<p>Waar Caleb Ewan twee maanden geleden nog zijn meerdere moest erkennen in Mike Teunissen en Peter Sagan, was hij zaterdag wel de beste in Brussel. De Australiër van Lotto-Soudal was na 189 kilometer de snelste in de 99ste editie van de Brussels Cycling Classic.</p>
<p>Ewan, die zich met drie ritzeges uiteindelijk wel de rapste man toonde in de voorbije Tour de France, klopte zaterdag onder anderen Pascal Ackermann, in 2018 nog winnaar van de semi-klassieker, en Jasper Philipsen.</p>
<p>De renners moesten twaalf hellingen over, maar met het laatste obstakel op veertig kilometer van de streep, hadden de sprinters tijd genoeg om de orde te herstellen. Zo werd een kopgroep met Etienne van Empel van Neri Sottoli en het Roompot-koppel Elmar Reinders en Oscar Riesebeek op tien kilometer van de meet door de meute ingerekend.</p>
<p>Deceuninck-QuickStep zorgde er daarna voor dat de kopgroep slonk, maar hun troef, Alvaro Hodeg, viel weg vanwege materiaalpech. Teunissen deed overigens niet mee aan de race. Hij hielp zaterdag Dylan Groenewegen aan de zege in de eerste etappe van de Ronde van Groot-Brittannië.</p>

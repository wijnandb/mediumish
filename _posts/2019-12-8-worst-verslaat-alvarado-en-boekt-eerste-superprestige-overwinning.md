---
layout: post
title: "Worst verslaat Alvarado en boekt eerste Superprestige-overwinning"
date: Sun, 08 Dec 2019 15:08:48 +0100
category: wielrennen
externe_link: "https://nos.nl/l/2313857"
image: "https://nos.nl/data/image/2019/12/08/612584/1008x567.jpg"
aantal: 235
unieke: 163
author: "NOS"
---

<p>Annemarie Worst heeft in Zonhoven de vijfde veldrit in de Superprestigereeks op haar naam geschreven. In een sprint klopte ze Ceylin del Carmen Alvarado, die leidster blijft in het algemeen klassement.</p>
<p>Worst, Alvarado en Lara van der Heijden namen direct afstand van de anderen. De Italiaanse veldrijdster Alice Maria Arzuffi sloot nog aan en ook Europees kampioene Yara Kastelijn haakte na een inhaalrace (op een zandhelling ging ze onderuit) aan.</p>
<p>In de slotronde sprongen Alvarado en Worst weg bij de rest. De sterk dalende Alvarado leek in het zand de favoriete, maar Worst gaf geen krimp.</p>
<p>Het is voor de 23-jarige Worst, die dit seizoen al twee wereldbekerraces won, haar eerste Superprestige-overwinning. De volgende wedstrijd is zondag 29 december in het Belgische Diegem.</p>
<h2>Aerts wint bij de mannen</h2>
<p>De race bij de mannen werd gewonnen door Toon Aerts. De Belgisch kampioen ging er op de helft van de wedstrijd alleen vandoor, maar werd bijgehaald door zijn landgenoot Laurens Sweeck.</p>
<p>In de slotfase ging de onfortuinlijke Sweeck echter onderuit waardoor Aerts onbedreigd naar de zege fietste.</p>
<p>De Nederlandse inbreng kwam - bij afwezigheid van Mathieu van der Poel - van Lars van der Haar en Corn√© van Kessel. Het duo eindigde respectievelijk als vijfde en zesde.</p>
<p>In het klassement van de Superprestige gaat Aerts aan de leiding. Voor de race stond de 26-jarige coureur op gelijke hoogte met Sweeck, dankzij de winst is hij verder uitgelopen.</p>

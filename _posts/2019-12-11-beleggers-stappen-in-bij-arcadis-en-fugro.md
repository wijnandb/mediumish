---
layout: post
title: "Beleggers stappen in bij Arcadis en Fugro"
date: Wed, 11 Dec 2019 14:46:00 +0100
category: financieel
externe_link: "https://www.telegraaf.nl/financieel/1054060827/beleggers-stappen-in-bij-arcadis-en-fugro"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5f1576a-1c1c-11ea-b842-0218eaf05005.jpg"
aantal: 537
unieke: 315
author: "Telegraaf"
---

<p class="intro">De AEX keek woensdag na de lunch nog steeds tegen een klein verlies aan in afwachting van het Amerikaanse rentebesluit en de Britse verkiezingen van morgen. Verder leven beleggers tussen hoop en vrees over de uitkomst van de handelsgesprekken tussen Amerika en China.</p> <p>Rond kwart voor drie valt de hoofdgraadmeter van de Amsterdamse beurs 0,3% terug naar 597,96 punten. De Midkap-index gaat fractioneel omlaag naar 885,9 punten.</p><p>Elders in Europa doen de beurzen het iets beter dan Amsterdam. De Britse FTSE100 daalt 0,1%, de CAC-40 in Parijs staat fractioneel hoger, en in Duitsland dikt de DAX 0,4% aan.</p><p>Rentebesluiten en verkiezingen</p><p>Woensdag begint het drukke gedeelte van de beursweek met in de avond een rentebesluit van de Amerikaanse Federal Reserve, donderdag het eerste rentebesluit van ECB-baas Christine Lagarde en ook nog eens verkiezingen in Groot-Brittannië. Verder zou de Amerikaanse president Donald Trump donderdag de knoop doorhakken over eventueel uitstel van importtarieven op Chinese producten. Zonder dat uitstel komt er zondag een nieuwe slag in de handelsoorlog. Een belangrijk economisch adviseur van Trump zegt dat de president er nog niet uit is.</p><p>Joop van de Groep, vermogensbeheerder bij Fintessa, benadrukt dat deze week van belang is voor het beursklimaat. Hij wijst er op dat Fed-baas Powell in de toelichting naar verwachting de goede economische gang van zaken in de VS zal belichten maar aan de andere kant ook de risico’s van de handelsspanningen gaat benoemen. ECB-president Lagarde zal volgens hem meer inzicht kunnen geven over het verstrekken van leningen voor de groene deal in Europa.</p><p>Verder kan voor de Britse premier Boris Johnson mogelijk na de Britse verkiezingen die morgen plaatsvinden het licht op groen worden voor de Brexit-deal met de Europese Unie, stelt Van der Groep. „ Bij een meerderheid van Johnson in het Britse parlement kan de Brexit-deal mogelijk al voor de Kerst zijn geregeld.”</p><p>Verder kijken beleggers met argusogen naar de handelsbesprekingen tussen de VS en China. Volgens van de Groep blijft het spannend of de Amerikaanse president Trump de deadline van komende zondag waarbij nieuwe Amerikaanse importheffingen op Chinese producten ingaan, zal verschuiven. „In mei verraste Trump nog de markt door het onverwachts invoeren van nieuwe importheffingen.”</p><p>In de AEX-index is Galapagos niet voor het eerst een harde stijger, met 1,4% winst Takeaway, dat binnenkort gedegradeerd wordt naar de Midkap-index om – pikant genoeg – te worden vervangen door Prosus, de rivaal in de strijd om Just Eat, wint 1,1%.</p><p>Zwaargewichten</p><p>De hoofdgraadmeter wordt naar beneden geduwd door zwaargewicht Unilever (-0,9%). Ahold Delhaize verliest 1,7%. De melding dat de supermarktketen bijna een half miljard investeert in de Verenigde Staten zorgde voor verkoopdruk.</p><p>In de Midkap-index is Arcadis de grote winnaar met 4,6% koerswinst. Het ingenieursbureau krijgt een opdracht voor de beveiliging van het spoor tussen Rotterdam en Rijswijk, en komt bovendien op de favorietenlijst van de analisten van ING, inclusief een herhaald koopadvies. BAM doet ook goede zaken met een vooruitgang van 1,7%. Altice Europe sprint 2,6% vooruit.</p><p>Bodemonderzoeker Fugro komt op de kooplijst van KBC. Die Belgische pluim levert 2,1% winst op. Sportschoolketen Basic-Fit ziet aandeelhouder 3i deels opstappen, en moet dat bekopen met een verlies van 1,4%.</p><p>Bij de smallcappers komt de uitschakeling van Ajax, dinsdagavond in de Champions League, hard aan. De voetbalclub valt terug tot 20 euro, een duikeling van 8,1%.</p>

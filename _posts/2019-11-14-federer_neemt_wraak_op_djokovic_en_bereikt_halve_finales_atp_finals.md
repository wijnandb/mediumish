---
layout: post
title: "Federer neemt wraak op Djokovic en bereikt halve finales ATP Finals"
date: Thu, 14 Nov 2019 22:44:44 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/YyxWWMW6OCI/2310493"
image: "https://nos.nl/data/image/2019/11/15/593158/1008x567.jpg"
aantal: 208
unieke: 151
bron: "NOS"
---

<p>Roger Federer heeft ten koste van Novak Djokovic de halve finales van de ATP Finals in Londen bereikt. Hij was met 6-4, 6-3 veel te sterk voor de Serviër.</p>
<p>Hun laatste ontmoeting - de finale van Wimbledon - was een nachtmerrie voor Federer. Hij verloor toen in vijf sets na twee matchpoints gemist te hebben. Wellicht dat hij daarom graag iets wilde rechtzetten tegen de man van wie hij in november 2015 voor het laatst won.</p>
<p>Federer speelde in de eerste set fenomenaal. Hij sloeg acht aces en maakte maar één onnodige fout.</p>
<p>De Zwitser hield zijn topniveau niet vast, de games werden langer en het gevecht intenser. Maar Djokovic hielp de Zwitser weer in het zadel met een slordige game op 2-2 en ontbeerde daarna vechtlust.</p>
<p>Hij leverde de slotgame op love in en door zijn nederlaag sluit Rafael Nadal het jaar af als de mondiale nummer één.</p>
<h2>Thiem groepswinnaar</h2>
<p>Dominic Thiem eindigde als eerste in de groep, al leed hij eerder op de dag tegen Matteo Berrettini wel zijn eerste nederlaag. Zaterdag zijn de halve finales.</p>
<p>In de andere groep plaatste Stefanos Tsitsipas zich woensdag voor de halve finales. Rafael Nadal, Alexander Zverev en Daniil Medvedev strijden vrijdag om het overgebleven ticket.</p><img src="http://feeds.feedburner.com/~r/nossporttennis/~4/YyxWWMW6OCI" height="1" width="1" alt=""/>

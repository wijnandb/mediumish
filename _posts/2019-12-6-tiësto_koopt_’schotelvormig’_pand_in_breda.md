---
layout: post
title: "Tiësto koopt ’schotelvormig’ pand in Breda"
date: Fri, 06 Dec 2019 11:27:49 +0100
category: entertainment
externe_link: "https://www.telegraaf.nl/entertainment/387601385/tiesto-koopt-schotelvormig-pand-in-breda"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/27004eee-1815-11ea-965b-02c309bc01c1.jpg"
aantal: 170
unieke: 123
bron: "De Telegraaf"
---

<p class="intro">Dj Tiësto is de nieuwe eigenaar van een opmerkelijk ’schotelvormig’ pand in Breda. Het pand wordt gehuurd door Club Pellikaan en bevat onder meer een fitnessruimte, zwembad en sauna.</p> <p>Tijs Michiel Verwest, zoals Tiësto’s echte naam luidt, zal het bijzondere pand niet gaan gebruiken voor zijn activiteiten als dj. Volgens Leon de Lobel, die transacties verzorgt in commercieel vastgoed, blijft namelijk alles hetzelfde. „Er zal ook niets aan het uiterlijk van het pand veranderen”, voegt hij eraan toe.</p><p>De Lobel zegt overigens de aankoop door Tiësto niet te kunnen bevestigen. „Maar de wandelgangen doen hun werk.” Het is volgens hem gebruikelijke zakelijke transactie, een vastgoedbelegging waarbij een pand van eigenaar wisselt.</p><p>Tiësto is al jaren bekend als dj, maar doet ook zaken in vastgoed. In 2008 kocht hij voor een krappe 2,4 miljoen euro een grachtenpand in Amsterdam en liet het later splitsen om zodoende een grotere opbrengst te krijgen bij verkoop. In 2015 kocht hij voor 6,9 miljoen euro zestig ouderenflats in Breda om zo te kunnen investeren in steen.</p>

---
layout: post
title: "Wall Street sluit met mooie koerswinsten"
date: Wed, 11 Sep 2019 22:28:04 +0200
categories: 
- financieel 
- koersen 
externe_link: "https://www.telegraaf.nl/financieel/2131470352/wall-street-sluit-met-mooie-koerswinsten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f566fcfa-d4d2-11e9-970a-0218eaf05005.jpg"
aantal: 314
unieke: 225
bron: "De Telegraaf"
---

<p class="intro">De aandelenbeurzen in New York zijn woensdag met duidelijke winsten gesloten, mede dankzij optimisme aan het handelsfront. China kwam met een uitzonderingenlijst voor importheffingen tegen de Verenigde Staten. Verder haalde president Donald Trump andermaal hard uit naar de Amerikaanse centralebankenkoepel, de Federal Reserve.</p> <p>De Dow-Jonesindex eindigde 0,9 procent hoger op 27.137,04 punten. De brede S&amp;P 500 klom 0,7 procent tot 3000,91 punten en de technologiebeurs Nasdaq won 1,1 procent tot 8169,68 punten.</p><p>Peking zal onder andere op pesticiden, diervoeding en smeermiddelen geen invoertarief van 25 procent meer heffen. De handelsbelemmering blijft staan voor belangrijke Amerikaanse agrarische exportproducten als soja en varkensvlees.</p><p>Trump</p><p>Trump pleitte via Twitter voor een verlaging van de rente door de Fed tot nul of zelfs daaronder. De kans tot zo'n stevige renteverlaging wordt volgens de president door beleid van "idioten" nu niet benut. Volgende week heeft de Fed een rentevergadering.</p><p>Apple zat opnieuw in de lift, met een plus van 3,2 procent. Maandag presenteerde Apple nieuwe of vernieuwde producten en diensten, zoals nieuwe iPhones, gamestreamingdienst Arcade en videodienst TV+.</p><p>Baker Hughes</p><p>Ook Baker Hughes (min 7,6 procent) stond in de aandacht. Industrieconcern General Electric (GE) geeft zijn meerderheidsaandeel in de oliedienstverlener op door voor 3 miljard dollar aan aandelen in Baker Hughes te verkopen. GE steeg 2,4 procent.</p><p>Amazon (plus 0,1 procent) ligt onder een vergrootglas van autoriteiten. Markttoezichthouder FTC zou een grondig mededingingsonderzoek naar de webwinkelreus voorbereiden. General Motors (GM) daalde 0,3 procent. Het autoconcern riep in de VS miljoenen auto's terug wegens een probleem met het remsysteem. De winkelketen voor videospelletjes GameStop kelderde 10 procent na tegenvallende cijfers.</p><p>Prijzen gestegen</p><p>Op macro-economisch gebied werd gemeld dat de producentenprijzen in de VS in augustus licht zijn gestegen.</p><p>De euro noteerde 1,1010 dollar tegen 1,1000 dollar in Europa. De olieprijzen zakten na berichten over mogelijke versoepeling van Amerikaanse sancties tegen Iran. Een vat Amerikaanse olie kostte 2,4 procent minder op 56,02 dollar. Brent daalde 2,1 procent tot 61,09 dollar.</p>

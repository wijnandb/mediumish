---
layout: post
title: "Sporen van water ontdekt bij ’superaarde’"
date: Wed, 11 Sep 2019 19:15:46 +0200
categories: 
- entertainment 
- opinie 
externe_link: "https://www.telegraaf.nl/nieuws/1301156752/sporen-van-water-ontdekt-bij-superaarde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da2dfd46-d4b7-11e9-810a-0218eaf05005.jpg"
aantal: 289
unieke: 171
bron: "De Telegraaf"
---

<p class="intro">Een planeet die rond een andere ster draait, heeft mogelijk water. In de dampkring van de planeet K2-18b is namelijk waterdamp gedetecteerd. Bovendien staat de planeet op zo’n afstand van zijn ster dat de temperaturen er draaglijk zijn. Water kan er vloeibaar zijn. Dat is de zogeheten leefbare zone, niet te ver en niet te dichtbij.</p> <p>Britse wetenschappers hebben de ontdekking woensdag bekendgemaakt in het belangrijke wetenschapsblad Nature Astronomy. Het is de eerste keer dat waterdamp is gevonden bij een planeet in die zone. Dat wil echter nog niet zeggen dat er leven mogelijk is op de planeet, daarvoor is meer nodig.</p><p>„Water vinden op een mogelijk leefbare wereld buiten de aarde is ongelofelijk opwindend”, zegt onderzoeksleider Angelos Tsiaras. „K2-18b is geen tweede aarde, hij is aanzienlijk zwaarder en heeft een andere dampkring. Maar het brengt ons wel dichter bij een antwoord op de fundamentele vraag: is de aarde uniek?”</p><p>Waterdamp</p><p>De onderzoekers bestudeerden metingen van ruimtetelescoop Hubble. Die zag sterrenlicht dat op weg naar de aarde door de dampkring van K2-18b kwam. In dat licht zagen ze de ’vingerafdruk’ van waterdamp, waterstof en helium. Stikstof en methaan komen er misschien ook voor.</p><p>De wetenschappers willen verder onderzoek doen om te meten hoeveel waterdamp er is en of er wolken voorkomen.</p><p>Honderd lichtjaren</p><p>K2-18b werd in 2015 ontdekt. Hij draait rond de ster K2-18, op 110 lichtjaar afstand van de aarde in het sterrenbeeld Leeuw. De planeet krijgt veel meer straling van zijn ster te verduren dan de aarde van de zon, wat de kans op leven verkleint.</p><p>De planeet wordt overigens een ’super-Earth’ genoemd, een term voor planeten met een massa die groter is dan die van de aarde, maar kleiner dan die van Uranus of Neptunus. De term zegt niets over de omstandigheden.</p>

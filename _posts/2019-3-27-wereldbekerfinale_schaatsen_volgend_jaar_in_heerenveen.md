---
layout: post
title: "Wereldbekerfinale schaatsen volgend jaar in Heerenveen"
date: Wed, 27 Mar 2019 20:25:39 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/qGZAdI7u3mA/2277884"
feature_image: "https://nos.nl/data/image/2019/03/27/539790/1008x567.jpg"
aantal: 167
unieke: 121
bron: NOS
---

<p>De internationale schaatselite sluit het seizoen volgend jaar af in Heerenveen. Daar wordt in het weekend van 7 en 8 maart de wereldbekerfinale verreden.</p>
<p>De finale in Thialf is de zesde in een reeks wereldbekerweekenden, waarvan de eerste in november wordt georganiseerd. Heerenveen was eerder in 2011, 2013, 2014 en 2016 het decor voor de afsluiting van het schaatsseizoen.</p>
<p>Ook de EK afstanden worden komend seizoen (van 10 tot en met 12 januari) in Heerenveen gehouden.</p>
<p>Dit jaar was de wereldbekerfinale in het Amerikaanse Salt Lake City, waar maar liefst zes nieuwe wereldrecords werden gevestigd. Schaatsanalisten Mark Tuitert en Erben Wennemars spraken toen van een "nog nooit vertoond" weekend.</p>
<p>Volgend jaar februari worden op de razendsnelle hooglandbaan de WK afstanden georganiseerd. Wennemars verwacht dat er dan opnieuw records gaan sneuvelen. "De schaatsers weten nu wat er kan, dus ze willen gewoon nog meer."</p>
<p>Ook de eerste editie van het Viercontinentenkampioenschap (een toernooi voor niet-Europese landen) zal op de olympische baan van 2002 plaatsvinden.</p><img src="http://feeds.feedburner.com/~r/nossportschaatsen/~4/qGZAdI7u3mA" height="1" width="1" alt=""/>

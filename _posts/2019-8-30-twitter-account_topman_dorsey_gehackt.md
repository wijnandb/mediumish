---
layout: post
title: "Twitter-account topman Dorsey gehackt"
date: Fri, 30 Aug 2019 23:42:53 +0200
category: tech
externe_link: "https://nos.nl/l/2299675"
feature_image: "https://nos.nl/data/image/2019/08/30/573755/1008x567.jpg"
aantal: 172
unieke: 125
bron: NOS
---

<p>Het account van Twitter-topman Jack Dorsey is korte tijd gehackt geweest. Rond 21.45 uur werden via @jack zo'n twintig tweets verstuurd, waarin onder meer een racistische leus werd geuit en werd gezegd dat er een bom lag op het hoofdkantoor van het bedrijf in San Francisco. Een klein halfuur later waren ze weer verwijderd.</p>
<p>De berichten zijn online gezet via Cloudhopper, een dienst waarmee tweets via sms verstuurd kunnen worden. Dat bedrijf is jaren geleden overgenomen door Twitter. Volgens Twitter is het telefoonnummer van Dorsey bemachtigd door de hackers door een lek bij de mobiele provider. Zo konden ze de tweets plaatsen.</p>
<p>Een hackersgroep die zichzelf Chuckling Squad noemt, zit erachter. Eerder deze maand nam die groep ook al andere Twitter-accounts over, onder meer die van youtuber James Charles en komiek King Bach. Ook kreeg Chuckling Squad toegang tot het Gmail-account van de overleden youtuber Etika.</p>
<p>Het is niet de eerste keer dat @jack is gehackt. In 2016 lukte het de groep OurMine ook al om tweets vanuit het account te sturen.</p>

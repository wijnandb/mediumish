---
layout: post
title: "Shell stevig in de lift; Air France KLM duikt"
date: Mon, 16 Sep 2019 10:52:00 +0200
categories: 
- financieel 
- koersen 
externe_link: "https://www.telegraaf.nl/financieel/1240946276/shell-stevig-in-de-lift-air-france-klm-duikt"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9d4cec6-d860-11e9-a415-0255c322e81b.jpg"
aantal: 332
unieke: 229
author: telegraaf
---

<p class="intro">De AEX hield maandagochtend de blik neerwaarts gericht. Na de opmars van de koersen in de voorbije weken zorgden de opgelopen spanningen in het Midden-Oosten voor een terugtrekkende beweging bij beleggers. Bij de hoofdfondsen kende RD Shell een forse opleving gesteund door de sterk aangetrokken olieprijzen. In de Midkap waren SBM en Fugro daardoor gewild.</p> <p>De AEX-index noteerde rond kwart voor elf 0,5% in de min op 574 punten. De Midkap-index ging 0,7% omlaag naar 836,12 punten.</p><p>Elders in Europa keek Parijs aan tegen een verlies van 0,6%. Frankfurt leverde ook 0,6% in. Londen raakte 0,5% kwijt.</p><p>Olie-installaties in Abqaiq en Khurais werden zaterdag door vermoedelijk meerdere drones getroffen. Daarmee werd ongeveer 5% van de wereldwijde olieproductie stilgelegd. De Amerikaanse president Donald Trump heeft toestemming gegeven om olie van de strategische reserve van het land te gebruiken. De Brentprijs knalde rond 10.00 uur (Nederlandse tijd) iets meer dan 8% omhoog naar $65,28 in reactie op de toegenomen spanningen in het Midden-Oosten.</p><p>Hoofdrol voor Shell</p><p>In de grotendeels roodgekleurde AEX speelde Shell de hoofdrol met een koerssprong van 2,9% in reactie op de forse toename van de olieprijzen. KPN steeg 0,3%.</p><p>Adyen daarentegen leverde 1,7% in. Staalconcern ArcelorMittal moest 2,2% afstaan. Wolters Kluwer behoorde ook bij de grotere dalers met een terugval van 2,7%. AkzoNobel gleed 2,7% weg.</p><p>De financiÃ«le waarden die vorige week in de lift zaten, moesten terrein prijsgeven. De koers van ING zakte 1,8%, terwijl Aegon eveneens 1,8% verloor.</p><p>In de Midkap-index werd Air France KLM 3,5% teruggeworpen. De luchtvaartmaatschappij ging gebukt onder de forse stijging van de olieprijzen. Arcadis had ook een mindere dag met een koersverlies van 2,6%.</p><p>Aan de andere kant werd olie-dienstverlener SBM Offshore gesteund door de flink aangetrokken olieprijzen 1,7% meer waard. Bodemonderzoeker Fugro dikte 2,8% aan.</p><p>Op de lokale markt liet Prosus dat vorige week een stralend beursdebuut maakte 1,5% liggen. Analisten van Jefferies zijn begonnen met het volgen van het aandeel en plakten er en er een underperform-advies op.</p><p>Meer financieel nieuws via de mail? Schrijf je hier in voor onze nieuwsbrief!</p>

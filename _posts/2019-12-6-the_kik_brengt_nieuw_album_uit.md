---
layout: post
title: "The Kik brengt nieuw album uit"
date: Fri, 06 Dec 2019 11:41:28 +0100
category: entertainment
externe_link: "https://www.telegraaf.nl/entertainment/1807875128/the-kik-brengt-nieuw-album-uit"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f583d69c-1814-11ea-a02a-02c309bc01c1.jpg"
aantal: 143
unieke: 111
bron: "De Telegraaf"
---

<p class="intro">De groep The Kik brengt op 14 februari een nieuw album uit. De nieuwe plaat heet Jin. De eerste single, die vrijdagochtend verscheen, heeft als titel Plekken Waar Je Niet Mag Roken.</p> <p>Na drie studioalbums, de plaat met Armand, het tussendoortje Hertaalt en een Boudewijn de Groot-coverplaat, is het nu tijd om eens flink door te pakken met sterk eigen werk, meldt de groep vrijdag.</p><p>Plekken Waar Je Niet Mag Roken is een eerbetoon aan de in 2015 gestorven protestzanger Armand, met wie The Kik vlak voor zijn overlijden een plaat had gemaakt. „Het gaat niet expliciet over hem. Maar bij het schrijven heb ik wel aan hem gedacht”, aldus frontman Dave von Raven. „Ik denk dat hij zo’n huldebetoon zelf ook zou hebben geschreven voor mij, mocht ik eerder zijn doodgegaan dan hij.”</p><p>The Kik gaat in het voorjaar ook weer op tournee.</p>

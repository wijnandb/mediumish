---
layout: post
title: "Jeroen Pauw verkozen tot Omroepman van het Jaar 2019"
date: Mon, 09 Dec 2019 18:21:31 +0100
category: cultuur
externe_link: "https://nos.nl/l/2314035"
image: "https://nos.nl/data/image/2019/12/09/612938/1008x567.jpg"
aantal: 198
unieke: 136
author: "NOS"
---

<p>Talkshow-gastheer Jeroen Pauw is verkozen tot Omroepman van het Jaar 2019. Dat maakte Pauws collega bij RTL, Beau van Erven Dorens, vanmiddag bekend in Beeld en Geluid in Hilversum.</p>
<p>De redactie van mediavakblad Broadcast Magazine bepaalt elk jaar wie de meest toonaangevende televisie- of radiopersoonlijkheid van dat jaar is. Pauw wordt beschouwd als de beste interviewer van Nederland, schrijft Broadcast Magazine.</p>
<p>Jeroen Pauw maakte juist vandaag bekend dat hij stopt met zijn dagelijkse talkshow Pauw op NPO1.</p>
<p>Pauw is vereerd met de prijs, zegt hij in een reactie. Ook vertelt hij over waarom hij stopt met zijn talkshow:</p>
<p>Pauw (59) blijft wel televisiewerk doen, schrijft hij op Instagram. Hij won dit jaar ook al de Ere Zilveren Nipkowschijf, waarmee hij werd geÃ«erd als mediapersoonlijkheid die zich buitengewoon voor de televisie heeft ingezet.</p>
<p>Bij zijn uitverkiezing tot Omroepman van het jaar zei Pauw trots en blij te zijn met de eervolle onderscheiding, maar hij voegde eraan toe dat hij ook terecht is verkozen. "Ik heb gekeken naar het lijstje met vorige winnaars en vind mezelf daartussen horen."</p>
<p>Van Erven Dorens werd vorig jaar aangewezen als Omroepman van het Jaar, Eva Jinek was in 2017 Omroepvrouw van het Jaar. </p>

---
layout: post
title: "Verschil tussen Messi en Van Dijk? Slechts zeven punten"
date: Tue, 03 Dec 2019 12:15:50 +0100
category: voetbal
externe_link: "https://nos.nl/l/2313093"
image: "https://nos.nl/data/image/2019/12/03/609782/1008x567.jpg"
aantal: 186
unieke: 129
bron: "NOS"
---

<p>Het scheelde weinig of niet Lionel Messi had de Gouden Bal in ontvangst genomen maandagavond, maar Virgil van Dijk. Het verschil tussen de twee in de uitverkiezing voor Voetballer van het Jaar was slechts 7 punten: 686 punten voor Messi, 679 voor Van Dijk.</p>
<p>Als bijvoorbeeld maar enkele toonaangevende voetbaljournalisten hun punten anders hadden verdeeld en de verdediger van Oranje en Liverpool op 1 hadden gezet, had de uitslag er al anders uitgezien.</p>
<p>Door 69 media werd Van Dijk bovenaan het lijstje gezet, terwijl Messi slechts 61 keer op de eerste plaats prijkt. Maar aangezien ook de ereplaatsen punten opleveren (de puntenverdeling voor de eerste vijf is: 6, 4, 3, 2 en 1) en Messi vaker voorkomt op alle lijstjes, is de Argentijnse dribbelaar voor de zesde keer de winnaar geworden.</p>
<p>Het is de eerste keer dat Messi met zo'n klein verschil de prestigieuze uitverkiezing wist te winnen.</p>
<p>Voor Nederland mocht Voetbal International zijn voorkeur insturen. Dat medium zette Van Dijk op 1 gevolgd door Messi, Cristiano Ronaldo, Frenkie de Jong en Alisson.</p>
<p>De 176 lijstjes zijn gepubliceerd door France Football en ook op Twitter verschenen:</p>

---
layout: post
title: "Duits jongetje (8) rijdt met auto van zijn moeder over de autobahn"
date: Wed, 21 Aug 2019 12:26:50 +0200
categories: 
- entertainment 
- opmerkelijk 
externe_link: "https://nos.nl/l/2298376"
feature_image: "https://nos.nl/data/image/2019/08/21/571569/1008x567.jpg"
aantal: 206
unieke: 131
bron: NOS
---

<p>De Duitse politie heeft een wel erg jonge joyrider gepakt in de buurt van de plaats Soest, ten oosten van de stad Dortmund. Een jongen van 8 was met de auto van zijn moeder een stukje gaan rijden.</p>
<p>Zijn moeder meldde zich na middernacht bij de politie toen ze merkte dat zowel haar zoon als haar auto was verdwenen. Agenten troffen de jongen vervolgens aan op een parkeerplaats langs de A44, op zo'n 8 kilometer van zijn ouderlijk huis.</p>
<p>Hij was volgens de politie met 140 kilometer per uur over de snelweg geraasd en had de auto aan de kant gezet omdat hij zich toch niet op zijn gemak voelde met die snelheid op een donkere autobahn.</p>
<h2>Gevarenlichten en -driehoek</h2>
<p>Volgens Duitse media deed de jongen dat overigens keurig: hij had de gevarenlichten van de auto aangezet en een gevarendriehoek neergezet. Voor zover bekend heeft hij niets beschadigd tijdens zijn rit.</p>
<p>De jongen heeft tegen de politie verklaard dat hij "alleen een stukje wilde rijden". Hij zou regelmatig in kart- en botsauto's zitten. Daarnaast had hij op priv√©terrein ook al eens een auto bestuurd.</p>
<p>Kinderen onder de 14 jaar kunnen in Duitsland niet strafrechtelijk worden vervolgd (in Nederland geldt dat voor kinderen onder de 12 jaar).</p>

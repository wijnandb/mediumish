---
layout: post
title: "Elfstedentochtlegende Jan Uitham (94), de nummer twee van '63, overleden"
date: Sun, 21 Apr 2019 12:15:21 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/gAkoDYKwB_k/2281413"
feature_image: "https://nos.nl/data/image/2019/04/21/545099/1008x567.jpg"
aantal: 168
unieke: 125
bron: NOS
---

<p>Jan Uitham is op 94-jarige leeftijd overleden. De Groninger schaatslegende kwam in de barre Elfstedentocht van 1963 als tweede over de finish, achter Reinier Paping.</p>
<p>De sociale Uitham werd naderhand geprezen, aangezien hij bij Oudkerk de tegen een brugpijler gebotste Jeen van den Berg van het ijs raapte en naar Leeuwarden loodste. Van den Berg werd daardoor derde.</p>
<p>Op 3 juni 2009 kreeg Uitham een koninklijke onderscheiding. De voormalig landbouwer, badmeester en gemeenteambtenaar werd benoemd tot lid in de Orde van Oranje-Nassau.</p>
<p>In de vroege ochtend van 18 januari 1963 lag de temperatuur in Friesland rond de 18 graden onder nul. Er stond een matige wind en in het ijs zaten scheuren.</p>
<p>Door de sneeuw was de route nauwelijks te zien. De witte massa leidde ertoe dat veel schaatsers sneeuwblind werden en moesten afhaken.</p>
<p>Na bijna elf uur en 196 kilometer kwam Paping als eerste over de finish, gevolgd door Uitham en nummer drie Van den Berg. Slechts 129 deelnemers reden de tocht uit.</p><img src="http://feeds.feedburner.com/~r/nossportschaatsen/~4/gAkoDYKwB_k" height="1" width="1" alt=""/>

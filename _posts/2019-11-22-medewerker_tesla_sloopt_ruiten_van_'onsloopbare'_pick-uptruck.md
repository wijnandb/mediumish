---
layout: post
title: "Medewerker Tesla sloopt ruiten van 'onsloopbare' pick-uptruck"
date: Fri, 22 Nov 2019 10:33:37 +0100
categories: 
- entertainment 
- opmerkelijk 
externe_link: "https://nos.nl/l/2311514"
image: "https://nos.nl/data/image/2019/11/22/595232/1008x567.jpg"
aantal: 279
unieke: 188
bron: "NOS"
---

<p>De onthulling van de nieuwe pick-uptruck van Tesla is niet vlekkeloos verlopen. Bij de presentatie wilde topman Elon Musk laten zien hoe stevig het nieuwe model is, maar de ruiten bleken een stuk minder sterk dan gedacht.</p>
<p>Musk claimde dat de buitenkant van de truck ultrasterk is en dat de ruiten van gepantserd glas zijn. Zo liet het hoofd van de designafdeling, Franz von Holzhausen, zien dat een uithaal met een sloophamer tegen het roestvrijstalen portier geen deukje veroorzaakte. Maar toen de Tesla-medewerker een metalen kogel tegen een van de ruiten gooide, versplinterde het 'gepantserde' glas. "Oh my fucking god", was het commentaar van topman Musk.</p>
<p>"Misschien was dat iets te hard", zei hij. "Hij ging er tenminste niet doorheen", reageerde Von Holzhauzen, die daarop ook de ruit van het achterportier kapotgooide. Het is onbekend of de gepantserde ruiten echt niet stevig genoeg zijn of juist bewust werden vernield, bijvoorbeeld om media-aandacht te krijgen. Musk maakte de presentatie af met de gehavende auto achter zich.</p>
<h2>Futuristisch pantservoertuig</h2>
<p>Het nieuwe model heeft de naam Cybertruck gekregen. Met het hoekige uiterlijk van een futuristisch pantservoertuig lijkt de wagen allerminst op de pick-uptrucks die nu in het straatbeeld zijn te zien. Het design leidt online tot wisselende reacties:</p>
<p>Tesla wil met het elektrische model voet aan de grond krijgen in de markt voor pick-ups. Het is de bedoeling dat het voertuig in de loop van 2021 in productie wordt genomen. De auto moet ongeveer 36.000 euro gaan kosten.</p>
<p>Het hoekige ontwerp is volgens Musk gebaseerd op een van de auto's uit de James Bond-film The Spy Who Loved Me (1977). De Lotus Esprit S1 deed in de film ook dienst als onderzeeÃ«r.</p>

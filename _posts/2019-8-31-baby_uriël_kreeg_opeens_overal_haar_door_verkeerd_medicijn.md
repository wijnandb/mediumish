---
layout: post
title: "Baby Uriël kreeg opeens overal haar door verkeerd medicijn"
date: Sat, 31 Aug 2019 19:58:56 +0200
categories: 
- entertainment 
- opmerkelijk 
externe_link: "https://nos.nl/l/2299779"
feature_image: "https://nos.nl/data/image/2019/08/31/573968/1008x567.jpg"
aantal: 149
unieke: 101
bron: NOS
---

<p>Tien maanden oud is-ie, maar hij heeft het lichaamshaar van een volwassen man. De Spaanse baby Uriël heeft het weerwolfsyndroom oftewel hypertrichosis. En hij is niet de enige: zeker twintig kinderen in de leeftijd van enkele weken tot twee jaar hebben recent abnormale haargroei ontwikkeld in Spanje.</p>
<p>Volgens de Spaanse gezondheidsautoriteit is een farmaceutisch bedrijf de boosdoener. Dat zou een middel tegen haaruitval in de verpakking van een middel tegen maagklachten hebben gestopt.</p>
<p>De moeder van Uriël vertelt hoe ze haar kindje maandenlang het verkeerde middel gaf. "Behalve op zijn handpalmen en voetzolen kreeg hij overal haar":</p>
<p>Overigens verdwijnt de haargroei vanzelf weer als de baby's stoppen met de medicatie. Wel is het mogelijk dat organen van de kindjes zijn aangetast door het middel, waarschuwt de gezondheidsautoriteit. </p>
<p>Ouders van de baby's hebben het farmaceutisch bedrijf aangeklaagd. Dat is voorlopig gesloten en de medicijnen zijn uit de winkels gehaald.</p>

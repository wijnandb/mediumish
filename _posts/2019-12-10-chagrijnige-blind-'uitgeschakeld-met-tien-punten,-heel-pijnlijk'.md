---
layout: post
title: "Chagrijnige Blind: 'Uitgeschakeld met tien punten, heel pijnlijk'"
date: Tue, 10 Dec 2019 23:51:01 +0100
category: sport
externe_link: "https://nos.nl/l/2314201"
image: "https://nos.nl/data/image/2019/12/10/613275/1008x567.jpg"
aantal: 257
unieke: 187
author: "NOS"
---

<p>Daley Blind was behoorlijk chagrijnig na de uitschakeling van Ajax in de Champions League. "Dit is heel pijnlijk. Uitgeschakeld worden met tien punten. Ik denk dat we meer verdiend hadden als ploeg."</p>
<p>De 1-0 nederlaag tegen Valencia kwam hard aan in het Amsterdamse kamp. Blind vond dat Ajax in de Johan Cruijff Arena best nog aardig voor de dag kwam.</p>
<p>"We hebben redelijk tot goed gespeeld. Ik heb een ploeg gezien die strijd leverde en heel dominant was en Valencia in bedwang hield. Vooral de tweede helft was goed, alleen bleven echte kansen voor ons uit."</p>
<h2>Promes en Neres</h2>
<p>Het gemis van buitenspelers Quincy Promes en David Neres deed Ajax geen goed. Noa Lang kreeg zijn kans. Overtuigen kon hij echter niet.</p>
<p>"We hebben een brede selectie, maar als je twee buitenspelers mist met Champions League-kwaliteiten, dan lever je wel iets in", erkende Blind. "Maar ik wil het daar niet op afschuiven."</p>
<p>JoÃ«l Veltman was betrokken bij de enige goal van Valencia die Ajax een plaats in de achtste finales van de Champions League kostte. De verdediger slaagde er niet in Rodrigo buitenspel te zetten, waardoor de spits de bezoekers uit Spanje aan een zege wist te helpen.</p>
<p>Rodrigo stond niet buitenspel omdat Veltman in tegenstelling tot zijn ploeggenoten niet naar voren stapte. "Ik dacht dat Ferran Torres ging schieten", vertelde Veltman. "Dan is het een verdedigende regel dat je terugloopt, maar hij gaf de bal slim mee, waardoor ik buitenspel ophief. Of dat pijnlijk is? Je rekent jezelf elke tegengoal aan, dus deze is ook klote."</p>

---
layout: post
title: "Oud-wielrenner Raymond Poulidor (83) overleden"
date: Wed, 13 Nov 2019 09:50:08 +0100
categories: 
- sport 
- wielrennen 
externe_link: "https://nos.nl/l/2310242"
image: "https://nos.nl/data/image/2019/11/13/592597/1008x567.jpg"
aantal: 189
unieke: 129
bron: "NOS"
---

<p>De Franse oud-wielrenner Raymond Poulidor is op 83-jarige leeftijd overleden. Poulidor was in de jaren zestig en zeventig een van de populairste renners van Frankrijk.</p>
<p>Poulidor werd drie keer tweede en vijf keer derde in het algemeen klassement van de Ronde van Frankrijk, wat hem de bijnaam 'Eeuwige Tweede' opleverde.</p>
<p>Jacques Anquetil en Eddy Merckx, beiden vijfvoudig winnaar van de Tour, hielden hem veelvuldig van de overwinning. 'Poupou' wist zelfs niet één keer de gele leiderstrui te bemachtigen.</p>
<p>In 2004 ging wielerjournalist Jean Nelissen langs bij Raymond Poulidor om terug te blikken op zijn carrière:</p>
<p>Toch won Poulidor ook grote koersen. In 1961 schreef hij Milaan-Sanremo op zijn naam en in 1964 won hij de Ronde van Spanje.</p>
<p>De afgelopen decennia was Poulidor steevast in de Tourkaravaan te vinden waar bleek dat zijn populariteit nauwelijks was afgenomen.</p>
<h2>Opa van Mathieu van der Poel</h2>
<p>Poulidor is de opa van Mathieu en David van der Poel. Zijn dochter Corinne  trouwde met Mathieu's vader Adrie. Vorige maand werd Poulidor in het ziekenhuis opgenomen met vermoeidheidsklachten.</p>
<p>Bekijk hieronder twee reportages over Poulidor, van de Belgische televisie (2014) en van de NOS (voorjaar 2019).</p>

---
layout: post
title: "'Tongzoen van zeemeermin' slechtste slogan van 2019"
date: Mon, 09 Dec 2019 07:22:43 +0100
category: entertainment
externe_link: "https://nos.nl/l/2313952"
image: "https://nos.nl/data/image/2019/12/09/612790/1008x567.jpg"
aantal: 259
unieke: 175
bron: "NOS"
---

<p>'Onze vis smaakt als de tongzoen van een zeemeermin' is met afstand tot de slechtste slogan van 2019 gekozen. Hij is van een viszaak uit Arnhem. Hij liet onder meer 'Werken met zinhoud' van uitkeringsinstantie UWV, 'Geen geÃ«ikel recycle' van een transportbedrijf en 'Nogal fidus' van een makelaardij achter zich.</p>
<p>De winnaars van dit jaar, twee broers, zijn trots op het winnen van de prijs, maar hebben de winnende slogan niet zelf bedacht. "We gingen vroeger vaak met mijn vader vissen in Friesland en toen stond het daar ergens op de toonbank in een klein viszaakje", zei Wiebe de Haan in het NOS Radio 1 Journaal. "Het is me altijd bijgebleven". Hij en zijn broer gebruiken de slogan nu een jaar of acht.</p>
<p>Slechteslogans.nl verzamelt het hele jaar door slechte slogans. "Mensen kunnen een foto opsturen als ze een slechte slogan hebben gevonden en die publiceren we dan op de site", zegt organisator en neerlandica Christine Liebrecht. Een tienkoppige jury stelt een shortlist samen. Bezoekers van de site kunnen daarna hun stem uitbrengen.</p>
<p>Het is de achtste keer dat er een verkiezing voor de slechtste slogan is gehouden. Eerdere winnaars waren 'It's de Cock that makes the man' (een modezaak), 'Zit je haircut' (een kapperszaak) en 'Iedere paal gaat erin' (een heibedrijf).</p>
<p>Liebrecht vermoedt dat sommige winkeliers en bedrijven met opzet een slechte slogan verzinnen en die ook zelf insturen. De kans is groot dat de eigenaars van de Arnhemse viszaak dat ook gaan doen. "Nu ik weet dat deze verkiezing bestaat, wil ik hem ook elk jaar winnen."</p>

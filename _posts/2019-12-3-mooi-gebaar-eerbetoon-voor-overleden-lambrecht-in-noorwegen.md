---
layout: post
title: "Mooi gebaar: eerbetoon voor overleden Lambrecht in Noorwegen"
date: Tue, 03 Dec 2019 22:35:10 +0100
category: wielrennen
externe_link: "https://www.telegraaf.nl/sport/2094223218/mooi-gebaar-eerbetoon-voor-overleden-lambrecht-in-noorwegen"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/86b8a0a2-161c-11ea-853d-02d2fb1aa1d7.jpg"
aantal: 146
unieke: 101
bron: "De Telegraaf"
---

<p class="intro">In het Noorse Egersund zal ter nagedachtenis van Bjorg Lambrecht een herdenkingsster geplaatst worden.</p> <p>De wielrenner van Lotto-Soudal, die na een noodlottige val in de Ronde van Polen op 5 augustus om het leven kwam, won in Egersund in mei 2018 een rit in de Tour des Fjords. Dat was zijn eerste en enige profzege.</p><p>Woensdagmiddag staat er ook een ceremonie op de planning, waar Lambrecht herdacht zal worden. De Belg won in de editie van 2018 het jongerenklassement en eindigde in het algemene klassement als tweede.</p><p>Lambrecht kwam tijdens de derde etappe van de Ronde van Polen op 5 augustus zwaar ten val tegen een betonnen buis. Hij liep daarbij ernstige inwendige verwondingen op en kreeg een hartstilstand. De renner van Lotto-Soudal werd nog gereanimeerd maar stierf korte tijd later in het ziekenhuis. Officieel werd een gescheurde lever hem fataal. Het grote klimtalent werd 22 jaar.</p>

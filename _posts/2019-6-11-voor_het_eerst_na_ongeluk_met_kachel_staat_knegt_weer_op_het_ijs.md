---
layout: post
title: "Voor het eerst na ongeluk met kachel staat Knegt weer op het ijs"
date: Tue, 11 Jun 2019 13:46:29 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/rM652jVwhuM/2288568"
feature_image: "https://nos.nl/data/image/2019/06/11/556061/1008x567.jpg"
aantal: 204
unieke: 141
bron: NOS
---

<p>Precies vijf maanden na zijn ongeluk met een houtkachel, waarbij hij ernstige brandwonden opliep, heeft Sjinkie Knegt zijn eerste slagen op het ijs weer kunnen maken. Een volgende fase in het herstel van de shorttracker. Of dat op termijn ook gaat leiden tot een terugkeer op de wedstrijdbaan, is nog ongewis.</p>
<p>Twee maanden geleden liet Knegt al weten dat het langzaam maar zeker de goede kant op ging. "Ik kan rustig aan een beetje fietsen", vertelde de meervoudig wereld- en Europees kampioen die in 2018 in Pyeongchang olympisch zilver veroverde op de 1.500 meter. "Maar het houdt bij 45 minuutjes wel op."</p>
<h2>Steunkousen</h2>
<p>Dat hij nu al op De Vechtsebanen in Utrecht zijn eerste meters op schaatsen kon maken, is een meevaller in het herstelproces. Hij gaat ook komende donderdag mee met de Nederlandse shorttrackselectie naar het trainingskamp in Font-Romeu in Frankrijk, al is volledig meetrainen niet mogelijk.</p>
<p>Het herstel van de onderbenen, die een huidtransplantatie ondergingen, gaat nog veel tijd vergen. Knegt, die volgende maand 30 jaar wordt en de Olympische Winterspelen van 2022 nog niet uit zijn hoofd heeft gezet, kan voorlopig ook nog niet zonder steunkousen. En compressiekleding maakt het dragen van een schaatspak weer erg lastig.</p><img src="http://feeds.feedburner.com/~r/nossportschaatsen/~4/rM652jVwhuM" height="1" width="1" alt=""/>

---
layout: post
title: "Spotify maakt populairste hits en artiesten van 2019 en decennium bekend"
date: Tue, 03 Dec 2019 22:00:08 +0100
category: cultuur
externe_link: "https://nos.nl/l/2313183"
image: "https://nos.nl/data/image/2019/12/03/609961/1008x567.jpg"
aantal: 212
unieke: 144
bron: "NOS"
---

<p>Het is begin december en dat betekent: tijd voor lijstjes. Muziekdienst Spotify maakte vandaag de lijst met meest gestreamde nummers van het afgelopen jaar bekend. En wat blijkt: Nederlandse popmuziek is populair.</p>
<p>Op nummer 1 staat het nummer Hij Is Van Mij van Kriss Kross Amsterdam, Maan en Tabitha ft. Bizzey. Het nummer werd meer dan 51 miljoen keer gestreamd. In de top 10 staan ook nog zes andere nummers van Nederlandse bodem:</p>
<p>De grote winnaar dit jaar is Post Malone. De Amerikaanse rapper en zanger, bekend van Circles, is met al z'n hits bij elkaar wereldwijd het meest geluisterd op het streamingsplatform: 6,5 miljard keer in totaal.</p>
<p>Het meest gestreamde album gaat dit jaar voor het eerst naar een vrouw: Billie Eilish. De nummers van haar album When we all fall asleep, where do we go? werden ruim zes miljard keer beluisterd.</p>
<p>Spotify heeft ook teruggeblikt op het afgelopen decennium. Daar kwam het nummer Shape of You als beste uit de bus: zowel in Nederland als wereldwijd staat die hit van Ed Sheeran op nummer één. Rapper Drake was de afgelopen 10 jaar de populairste artiest. Zijn nummers werden meer dan 28 miljard keer gestreamd.</p>
<p>Zangeres Ariana Grande is op de vierde plek de meest gestreamde vrouwelijke artiest van het decennium.</p>

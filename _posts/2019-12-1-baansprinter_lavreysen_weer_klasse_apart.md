---
layout: post
title: "Baansprinter Lavreysen weer klasse apart"
date: Sun, 01 Dec 2019 12:42:46 +0100
categories: 
- sport 
- wielrennen 
externe_link: "https://www.telegraaf.nl/sport/903104897/baansprinter-lavreysen-weer-klasse-apart"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cfcd160e-142f-11ea-89bd-0218eaf05005.jpg"
aantal: 133
unieke: 87
bron: "De Telegraaf"
---

<p class="intro">Harrie Lavreysen heeft zijn reputatie als beste baansprinter van de wereld zondag in Hongkong opnieuw bevestigd. Voor de derde maal dit seizoen klopte hij zijn landgenoot Jeffrey Hoogland in de finale van een wereldbekerwedstrijd. Hoogland is de regerend Europees kampioen. Samen maken ze deel uit van de ploeg die op de teamsprint voorlopig onklopbaar is. Vrijdag waren ze net als in de eerste twee wereldbekers de beste.</p> <p>Op het koningsnummer bereikten Lavreysen en Hoogland ook in Hongkong de finale. Net als in Glasgow had de Brabander aan twee heats genoeg. Alleen in Minsk had Lavreysen, de regerend wereldkampioen ook, een heat moeten afstaan aan zijn maatje die hij ook in de WK-finale had verslagen.</p><p>Shanne Braspennincx bereikte in Hongkong de finale op het onderdeel keirin. Daarin eindigde de Brabantse als zesde en laatste.</p>

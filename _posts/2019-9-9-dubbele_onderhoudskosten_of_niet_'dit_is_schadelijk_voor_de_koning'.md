---
layout: post
title: "Dubbele onderhoudskosten of niet: 'Dit is schadelijk voor de koning'"
date: Mon, 09 Sep 2019 19:33:22 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/6gbUKj3OlNo/2301028"
feature_image: "https://nos.nl/data/image/2019/09/09/576184/1008x567.jpg"
aantal: 409
unieke: 250
bron: NOS
---

<p>De Oranjes hebben niets verkeerd gedaan, de financiering van de inboedel lijkt in orde en is "verschrikkelijk ingewikkeld". Deze reactie van premier Rutte op het NRC-artikel over dubbele vergoeding voor onderhoud van paleisinventarissen maakt weinig indruk op sociale media.</p>
<p>"Heerlijk zo'n uitleg. Nee, het is niet fout, het is gewoon ingewikkeld", reageert Ronald op de Facebookpagina van de NOS. "Terugbetalen met rente. Burgers moeten dat ook als ze onterecht hebben ontvangen", zegt Wim.</p>
<p>Ook op Twitter vinden mensen dat de uitleg van Rutte wel erg makkelijk is:</p>
<p>Dit soort reacties viel te verwachten volgens Kysia Hekster, verslaggever Koninklijk Huis. Want ongeacht of het artikel van NRC klopt - de Rijksvoorlichtingsdienst spreekt het tegen - negatieve beeldvorming is al een feit.</p>
<p>"Dit is schadelijk voor de koning zelf. Want de financiering van het Koninklijk Huis ligt altijd heel gevoelig. Je wil niet dat mensen online boos reageren: 'Als ik maar één euro te veel krijgt, staat gelijk de Belastingdienst op de stoep.' En het is de taak van de premier om de koning daartegen te beschermen."</p>
<h2>'Niet afdoende'</h2>
<p>Het valt Hekster op dat de Rutte redelijk vaag blijft over de beschuldiging of de Staat al jarenlang dubbel betaalt voor het onderhoud aan paleizen. Volgens NRC gaat het om een jaarlijkse vergoeding van 320.000 euro.</p>
<p>"Rutte ontkent dat niet en zegt alleen dat het ingewikkeld is. Hij kan het misschien wel ingewikkeld vinden, ik denk overigens dat het wel meevalt, maar dat is voor een aantal partijen niet afdoende." D66, GroenLinks en het CDA hebben de premier om opheldering gevraagd.</p>
<p>Rutte zei voor de camera dat hij niet denkt dat er iets fout is met de huidige vergoeding:</p>
<p>De partijen die vragen hebben gesteld, eisen dat Rutte tijdens het vragenuurtje in de Tweede Kamer ingaat op de kritiek. Morgen wordt pas duidelijk of dat ook gaat gebeuren.</p>
<h2>'Niet zo helder'</h2>
<p>Hekster legt uit dat er met enige regelmaat ophef is over hoeveel overheidsgeld er precies naar het koningshuis gaat. "Volgens de regering is alles heel duidelijk en transparant geregeld. Maar dit voorbeeld laat opnieuw zien dat zeker niet alles zo helder is."</p>
<p>Eerder stond bijvoorbeeld de toekomstige toelage van kroonprinses Amalia negatief in de schijnwerpers. Een aantal partijen vond de jaarlijkse 1,5 miljoen euro te veel voor een 18-jarige. Ook de belastingvrijstelling voor het Koninklijk Huis stond ter discussie.</p>
<p>En ook de veiling van kunst uit de privécollectie van de Oranjes leidde al meerdere keren tot kritiek.</p><img src="http://feeds.feedburner.com/~r/nosnieuwskoningshuis/~4/6gbUKj3OlNo" height="1" width="1" alt=""/>

---
layout: post
title: "Valencia ontslaat coach na drie wedstrijden, opvolger al benoemd"
date: Wed, 11 Sep 2019 16:01:38 +0200
category: sport
externe_link: "https://nos.nl/l/2301268"
feature_image: "https://nos.nl/data/image/2019/09/11/576564/1008x567.jpg"
aantal: 163
unieke: 118
bron: NOS
---

<p>De Spaanse competitie is pas drie wedstrijden onderweg, maar Valencia heeft coach Marcelino Garc√≠a Toral nu al op straat gezet. Naar verluidt moet de Spaanse coach z'n biezen pakken vanwege een conflict met clubeigenaar Peter Lim.</p>
<p>De 54-jarige Marcelino had Valencia sinds 2017 onder zijn hoede. Vorig seizoen werd de Spaanse beker veroverd en plaatste de ploeg zich voor de Champions League. Daarin is Ajax een van de tegenstanders in de groepsfase.</p>
<p>De opvolger van Marcelino is ook al benoemd. Albert Celades is de nieuwe oefenmeester bij de club van doelman Jasper Cillessen. De 43-jarige Celades was jarenlang de bondscoach van Jong Spanje. Vorig jaar fungeerde hij als assistent van trainer Julen Lopetegui bij Real Madrid. </p>
<p>Valencia staat na drie wedstrijden tiende in La Liga, na een overwinning, een gelijkspel en een nederlaag. Zaterdag wacht de uitwedstrijd tegen FC Barcelona, waar Celades als speler jarenlang actief was. Hij doorliep er de jeugdopleiding en debuteerde onder trainer Johan Cruijff in het eerst elftal.</p>

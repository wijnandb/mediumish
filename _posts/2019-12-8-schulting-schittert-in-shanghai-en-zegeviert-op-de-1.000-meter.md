---
layout: post
title: "Schulting schittert in Shanghai en zegeviert op de 1.000 meter"
date: Sun, 08 Dec 2019 10:20:26 +0100
category: schaatsen
externe_link: "http://feeds.nos.nl/~r/nossportschaatsen/~3/gbdeQihrquA/2313813"
image: "https://nos.nl/data/image/2019/12/08/612504/1008x567.jpg"
aantal: 313
unieke: 184
author: "NOS"
---

<p>Bij de wereldbekerwedstrijden shorttrack in het Chinese Shanghai heeft Suzanne Schulting op prachtige wijze goud veroverd op de 1.000 meter.</p>
<p>Olympisch kampioene Schulting wist in de een na laatste ronde een val maar net te voorkomen, hield de tweede plaats wel vast, kwam in de laatste bocht naast Seo Whi-min en wurmde zich als eerste over de streep.</p>
<h2>Kwelgeest</h2>
<p>Kim Boutin, kwelgeest van Schulting dit seizoen, raakte halverwege de race de tweede plaats kwijt aan onze landgenote en de Canadese bleek in de slotfase te vermoeid voor een aanval.</p>
<p>De 22-jarige Schulting boekte de derde WB-zege van het seizoen en de tiende in haar loopbaan.</p>
<h2>Zilver Van Kerkhof</h2>
<p>Yara van Kerkhof pakte zilver op de 500 meter. De Zoetermeerse, op de Spelen van Pyeongchang in 2018 ook goed voor zilver, lag met het ingaan van de slotronde op de vierde plaats, maar profiteerde in de slotronde van een val van Martina Valcepina en Natalia Maliszewska.</p>
<p>Bekijk hieronder de races van Van Kerkhof en Daan Breeuwsma:</p>
<p>De 29-jarige Van Kerkhof won voor de tweede keer dit seizoen WB-zilver (na Salt Lake) en voor de vijfde keer in haar loopbaan een individuele WB-plak. De Chinese Fan Kexin zegevierde voor het thuispubliek.</p>
<p>Bij de mannen eindigde Daan Breeuwsma net buiten het podium op de 1.000 meter. Hij werd vijfde, maar schoof een plekje op na een penalty voor de Rus Semjon Jelistratov.</p>
<h2>Aflossing</h2>
<p>Op de 3.000 meter aflossing veroverden Schulting, Van Kerkhof, Rianne de Vries en Lara van Ruijven voor het eerst dit seizoen een medaille. De koppositie in de finale wisselde per ronde. Schulting reed in de slotronde naar het zilver, achter Canada.</p>
<p>De mannen, met Breeuwsma, Itzhak de Laat, Dylan Hoogerwerf en Melle van 't Wout, moesten op de 5.000 meter aflossing genoegen nemen met de vierde plek.</p>
<p>Bekijk hieronder de finales van de aflossingen bij de vrouwen en mannen:</p><img src="http://feeds.feedburner.com/~r/nossportschaatsen/~4/gbdeQihrquA" height="1" width="1" alt=""/>

---
layout: post
title: "Geblesseerde Cillessen ’uit voorzorg gestopt’"
date: Fri, 06 Dec 2019 09:40:00 +0100
categories: 
- sport 
- algemeen 
externe_link: "https://www.telegraaf.nl/sport/2045939768/geblesseerde-cillessen-uit-voorzorg-gestopt"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2a1dde5e-1804-11ea-a931-02c309bc01c1.JPG"
aantal: 139
unieke: 113
bron: "De Telegraaf"
---

<p class="intro">Het is onzeker of doelman Jasper Cillessen zaterdag kan meedoen in de stadsderby tussen Valencia en Levante.</p> <p>De nummer 1 onder de lat bij Valencia stapte donderdag eerder van het trainingsveld, volgens Spaanse media vanwege een handblessure. „Hij is uit voorzorg eerder gestopt”, zei trainer Albert Celades. „Het voelde niet prettig, we gaan onderzoeken hoe zijn situatie is.” De Argentijnse verdediger Ezequiel Garay, net als Cillessen een vaste kracht, is na fysieke problemen weer inzetbaar.</p><p>Valencia speelt zaterdagavond uit tegen stadgenoot Levante, dat drie punten minder heeft in de Spaanse competitie. De ploeg van Celades komt volgende week naar Amsterdam, voor de laatste groepswedstrijd in de Champions League tegen Ajax. De Nederlandse kampioen heeft dinsdag aan een gelijkspel genoeg om door te gaan in het belangrijkste Europese bekertoernooi. Ajax won begin oktober met 3-0 in het Mestalla-stadion van Valencia.</p>

---
layout: post
title: "Doorbraak in golf: mannen voor het eerst in korte broek op wedstrijddag"
date: Thu, 28 Nov 2019 09:58:44 +0100
category: entertainment
externe_link: "https://nos.nl/l/2312379"
image: "https://nos.nl/data/image/2019/11/28/598211/1008x567.jpg"
aantal: 262
unieke: 173
bron: "NOS"
---

<p>De golfers die deze week bij het Alfred Dunhill Championship in Zuid-Afrika in actie komen, kunnen hun traditionele lange broek in de kast laten liggen. Voor het eerst mogen ze op wedstrijddagen een korte broek aan.</p>
<p>Daartoe heeft de Europese Tour besloten, omdat er temperaturen van veertig graden verwacht worden.</p>
<p>De organisatie noemt de beslissing om over te gaan op een korte broek "grensverleggend" en daar is de Zuid-Afrikaanse topgolfer Ernie Els het wel mee eens. "We hebben het er al zo lang over. Ik denk dat dit een verbetering is voor de sport", aldus de viervoudig majorwinnaar.</p>
<p>Tiger Woods is niet in Zuid-Afrika, maar werd wel blij van deze doorbraak. "Ik wil ook in korte broek kunnen spelen. We spelen vaak in de meest warme gebieden van de wereld."</p>
<h2>Drie Nederlanders</h2>
<p>Nederlands beste golfer, Joost Luiten, doet ook niet mee in Zuid-Afrika. Hij begint het nieuwe seizoen op 16 januari met het Abu Dhabi Championship. Wil Besseling, Darius van Driel en Lars van Meijel zijn wel van de partij.</p>
<p>Besseling gaat na de eerste ronde ook verrassend aan de leiding. De Noord-Hollander maakte zes birdies, een eagle en een bogey en kwam uit op 65 slagen, 7 onder par.</p>
<p>Van Driel, debutant op de Europese Tour, staat 107de en Van Meijel 79ste.</p>
<p>Kijk hieronder naar een verslag van de eerste dag met de golfers in korte broek:</p>
<p>Voorlopig is een korte broek alleen toegestaan bij het Alfred Dunhill Championship en tijdens trainingsronden op de Europese Tour en de Amerikaanse PGA Tour. Vrouwen mogen hun wedstrijd altijd in een korte broek spelen.</p>

---
layout: post
title: "Carl Philip en Sofia bij herdenkingsconcert Avicii"
date: Fri, 06 Dec 2019 11:22:50 +0100
category: entertainment
externe_link: "https://www.telegraaf.nl/entertainment/1885787337/carl-philip-en-sofia-bij-herdenkingsconcert-avicii"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b0b12f8-1812-11ea-ba76-0218eaf05005.jpg"
aantal: 183
unieke: 128
bron: "De Telegraaf"
---

<p class="intro">De Zweedse prins Carl Philip en zijn vrouw prinses Sofia waren donderdag samen een avondje uit. De twee bezochten in de Friend Arena in Stockholm het concert voor de dj die zelfmoord pleegde.</p> <p>Via hun officiële Instagramaccount deelde het paar een foto en twee video’s van het herdenkingsconcert. „Bedankt @timberglingfoundation voor een onvergetelijke avond”, schreven Carl Philip en Sofia erbij, gevolgd door een hartje.</p><p>Tijdens het concert traden vrienden van Avicii op, waaronder David Guetta, Kygo en de Nederlandse dj’s Laidback Luke en Nicky Romero draaiden platen. Alle opbrengsten van de avond gaan naar de Tim Bergling Foundation, de stichting die zijn ouders oprichtten voor jongeren die kampen met psychische problemen en suïcidale gedachten</p><p>Carl Philip en Sofia, die vrijdag haar 35e verjaardag viert, hadden een bijzondere band met Avicii. Tijdens de receptie van hun huwelijk in 2015 verzorgde de dj een optreden. Na zijn dood liet het paar in een statement weten diep geschokt te zijn. „We zijn heel blij dat we hem hebben mogen leren kennen,” liet het paar weten. „We bewonderden hem als artiest en de geweldige persoon die hij was.”</p>

---
layout: post
title: "Miedema blijft maar scoren voor Arsenal: teller al op twaalf goals"
date: Sun, 08 Dec 2019 18:25:59 +0100
category: voetbal
externe_link: "https://nos.nl/l/2313895"
image: "https://nos.nl/data/image/2019/12/08/612671/1008x567.jpg"
aantal: 198
unieke: 132
bron: "NOS"
---

<p>Vivianne Miedema houdt een week na haar dubbele hattrick niet op met scoren. De Nederlandse aanvalster scoorde tegen Reading twee keer voor de koploper van de Women's Super League en bracht haar seizoenstotaal daarmee op twaalf. Twee keer was DaniÃ«lle van de Donk de aangever.</p>
<p>Miedema opende na een pass van Van de Donk met een wippertje de score, Kim Little zorgde voor de tweede goal en na een prachtige pass van weer Van de Donk lobde Miedema in blessuretijd op fraaie wijze de derde goal van de Gunners in het doel.</p>
<p>Vorige week tegen Bristol City (11-1) toonde Miedema ook al haar topvorm met twee hattricks en vier assists. Ze staat met haar twaalf goals bovenaan de topscorerslijst van de WSL. Vorig seizoen werd Miedema topscorer met een totaal van 21 competitiedoelpunten.</p>
<p>Regerend kampioen Arsenal staat voorlopig op de eerste plaats, maar Chelsea, dat zondag met 2-1 won van Manchester City, heeft een duel minder gespeeld. Met Jackie Groenen in de basis won middenmoter Manchester United met 3-1 van Everton. Inessa Kaagman deed mee bij Everton en Kika van Es ontbrak vanwege een blessure.</p>
<p>Kijk hier naar de show die Miedema weggaf tegen Bristol, vorige week: </p>

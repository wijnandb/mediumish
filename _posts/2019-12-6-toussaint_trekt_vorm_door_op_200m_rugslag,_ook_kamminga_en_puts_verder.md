---
layout: post
title: "Toussaint trekt vorm door op 200m rugslag, ook Kamminga en Puts verder"
date: Fri, 06 Dec 2019 11:39:44 +0100
categories: 
- sport 
- algemeen 
externe_link: "https://nos.nl/l/2313497"
image: "https://nos.nl/data/image/2019/12/06/611833/1008x567.jpg"
aantal: 198
unieke: 124
bron: "NOS"
---

<p>Zwemster Kira Toussaint heeft bij de EK kortebaan in Glasgow de finale van de 200 meter rugslag bereikt. De kersverse Europees kampioene op de 100 meter rugslag zette in de series met 2.04,64 de derde tijd neer.</p>
<p>Alleen de Italiaanse Margherita Panziera (2.02,88) en de Oekra√Øense Daryna Zevina (2.03,35) waren sneller.</p>
<p>De finale van de 200 meter rugslag is vanavond omstreeks 18.20 uur live te volgen op NOS.nl en in de NOS-app.</p>
<h2>Ook Puts en Kamminga verder</h2>
<p>Jesse Puts haalde de halve finales van de 50 m vrije slag. De wereldkampioen van 2016 zette in de series met 21,46 de elfde tijd neer. Wereldrecordhouder Florent Manaudou was het snelst: 21,06.</p>
<p>Arno Kamminga, die donderdag goud won op de 200 meter schoolslag, haalde op de 100 meter schoolslag de halve finales met een tijd van 56,71, de beste tijd in de series. De IJslander Anton Sveinn McKee werd tweede op 0,50 van Kamminga.</p>
<h2>Knipping uitgeschakeld</h2>
<p>Arjan Knipping wist zich niet voor de finale van de 200 meter wisselslag te plaatsen. De 25-jarige zwemmer kwam met 1.55,99 niet verder dan de zestiende tijd. De topacht ging naar de finale. Knipping eindigde donderdag nog als vijfde op de 400 meter wisselslag.</p>

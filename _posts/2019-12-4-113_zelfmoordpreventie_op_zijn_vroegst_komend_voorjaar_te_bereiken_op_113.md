---
layout: post
title: "113 Zelfmoordpreventie op zijn vroegst komend voorjaar te bereiken op 113"
date: Wed, 04 Dec 2019 21:49:36 +0100
category: politiek
externe_link: "https://nos.nl/l/2313318"
image: "https://nos.nl/data/image/2019/12/05/611176/1008x567.jpg"
aantal: 176
unieke: 122
bron: "NOS"
---

<p>Het duurt nog zeker maanden voordat de hulplijn 113 Zelfmoordpreventie bereikbaar is via telefoonnummer 113. Er zijn nog technische en procedurele hordes te nemen, meldt staatssecretaris Blokhuis van Volksgezondheid aan de Tweede Kamer.</p>
<p>Het nummer van de telefonische hulplijn is 0900-0113 en niet 113, zoals veel mensen denken. De afgelopen maanden maakten twee mensen een eind aan hun leven nadat ze tevergeefs 113 hadden gebeld.</p>
<p>Sinds een maand is al wel geregeld dat bijna alle bellers van het nummer 113 een boodschap te horen krijgen met daarin het juiste telefoonnummer. KPN deed eerder al een aanpassing waardoor mensen die 113 bellen direct worden doorgeschakeld.</p>
<h2>Noodnummer</h2>
<p>De komende maanden moeten onder meer telefooncentrales worden aangepast en apparatuur worden ge√ºpdatet, meldt ChristenUnie-staatssecretaris Blokhuis. Ook moet worden geregeld dat het nummer 113 gratis kan worden gebeld en dat bellers anoniem kunnen blijven.</p>
<p>De organisatie 113 Zelfmoordpreventie heeft aangegeven zeker tot midden maart nodig te hebben om alles voor te bereiden. Onder meer moeten medewerkers worden getraind om bellers eruit te filteren die eigenlijk het noodnummer 112 hadden willen bellen.</p>

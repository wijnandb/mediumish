---
layout: post
title: "Minimaal een uur Home Alone te horen op 3FM"
date: Wed, 11 Dec 2019 19:05:08 +0100
category: entertainment
externe_link: "https://www.telegraaf.nl/entertainment/660098085/minimaal-een-uur-home-alone-te-horen-op-3-fm"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8290610-1c40-11ea-b0b6-02c309bc01c1.jpg"
aantal: 167
unieke: 130
author: "Telegraaf"
---

<p class="intro">De bijzondere kerstactie van dj Sander Hoogendoorn lijkt een groot succes. De 3FM-coryfee was diep bedroefd dat de ultieme kerstklassieker, Home Alone, dit jaar niet op televisie te zien is. Daarom is hij een inzamelingsactie begonnen om de hilarische familiefilm uit 1990 eenmalig op de radio te laten horen.</p> <p>Voor elke 5 euro die wordt gedoneerd voor Serious Request: Lifeline gaat Hoogendoorn vrijdag een minuut van Home Alone uitzenden. Na een middag was er al genoeg geld ingezameld voor de helft van de film.</p><p>Het geluid van de film start vrijdagochtend om 07.00 uur in Sanders Vriendenteam op 3FM. In de film wordt het jongetje Kevin dat per ongeluk alleen thuis is met kerst belaagd door twee domme boeven. De hoofdrollen worden gespeeld door Macauley Culkin, Daniel Stern en Joe Pesci.</p><p>De film van schrijver John Hughes en regisseur Chris Columbus maakte van Culkin een wereldster en gold twintig jaar als de meest succesvolle komedie aller tijden. De film, die maar liefst vier vervolgen kreeg, ontving twee Oscarnominaties.</p>

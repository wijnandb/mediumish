---
layout: post
title: "Rouwende spelers Curaçao dragen gelijkspel tegen Haïti op aan Pieter (31)"
date: Wed, 11 Sep 2019 11:07:47 +0200
category: sport
externe_link: "https://nos.nl/l/2301234"
feature_image: "https://nos.nl/data/image/2019/09/11/576512/1008x567.jpg"
aantal: 205
unieke: 149
bron: NOS
---

<p>Het werd dinsdagavond 1-1 in Port-au-Prince tussen Haïti en Curaçao, maar slechts weinig voetballers op het veld waren bezig met de uitslag van het kwalificatieduel voor de Nations League. De spelers van Curaçao hadden vooral hun ploeggenoot Jairzinho Pieter, die afgelopen maandag op 31-jarige leeftijd plotseling overleed in het spelershotel, in hun hoofd.</p>
<p>Hoewel het treffen met Haïti, waarvan zaterdag in Willemstad met 1-0 gewonnen was, kort na het drama op het programma stond, ging de wedstrijd toch door, op verzoek van de spelers zelf.</p>
<p>Voormalig FC Groningen-speler Leandro Bacuna bracht op Instagram een eerbetoon aan de reservedoelman. "Een jongen met een groot hart. Je zult altijd mijn broer zijn van een andere moeder en ik zal je nooit vergeten", schreef de middenvelder van Cardiff City. "Ik heb een vriend verloren en ik vraag me af waarom."</p>
<p>Media berichten dat Pieter vermoedelijk aan een hartaanval is overleden.</p>
<p>Bekijk hieronder de speech en de tekst die Bacuna op zijn Instagram-account zette</p>
<p>De treffer van Curaçao werd overigens gemaakt door ADO Den Haag-speler Elson Hooi, die ook in de confrontatie van zaterdag scoorde. Door de remise blijft Curaçao aan kop van groep D, met vier punten uit twee duels. Er wachten nog twee duels met Costa Rica.</p>

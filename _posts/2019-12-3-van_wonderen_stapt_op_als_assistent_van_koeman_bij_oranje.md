---
layout: post
title: "Van Wonderen stapt op als assistent van Koeman bij Oranje"
date: Tue, 03 Dec 2019 13:50:58 +0100
category: voetbal
externe_link: "https://nos.nl/l/2313111"
image: "https://nos.nl/data/image/2019/12/03/609849/1008x567.jpg"
aantal: 212
unieke: 138
bron: "NOS"
---

<p>Kees van Wonderen heeft zijn taken als assistent-bondscoach van het Nederlands elftal per direct neergelegd. De vijfvoudig international heeft bondscoach Ronald Koeman laten weten dat zijn werkzaamheden bij het team niet overeenkomen met zijn persoonlijke ambities als trainer.</p>
<p>"In mijn huidige functie kan ik onvoldoende mijn ei kwijt. Daardoor merkte ik dat ik niet meer helemaal gelukkig was", laat Van Wonderen weten in een persbericht van de KNVB.</p>
<p>De 50-jarige oud-speler van onder meer Feyenoord trad in maart 2018 toe tot de staf van het Nederlands elftal.</p>
<h2>'Eigen keuze'</h2>
<p>Koeman betreurt de keuze. "Natuurlijk is het jammer dat Kees ons verlaat. Hij had een goede inbreng in onze staf. Maar als hij aangeeft dat hij niet honderd procent happy is met zijn rol, dan is dat zijn eigen keuze."</p>
<p>Het Nederlands elftal komt pas volgend jaar maart weer bij elkaar. Dat geeft de staf ruim de tijd om een geschikte opvolger te vinden.</p>
<p>Voordat Van Wonderen toetrad tot de A-selectie was hij jeugdcoach bij de KNVB. Die functie vervulde hij sinds 2015.</p>
<p>Als coach van het elftal onder 17 werd hij Europees kampioen in 2018 en dit jaar had hij als assistent van de nieuwe coach Peter van der Veen ook een aandeel in de jeugdtitel op het Europees kampioenschap in Ierland.</p>

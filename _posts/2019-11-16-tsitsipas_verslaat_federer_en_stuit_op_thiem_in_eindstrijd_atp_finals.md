---
layout: post
title: "Tsitsipas verslaat Federer en stuit op Thiem in eindstrijd ATP Finals"
date: Sat, 16 Nov 2019 17:45:58 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/9bq1tya6_wg/2310743"
image: "https://nos.nl/data/image/2019/11/16/593733/1008x567.jpg"
aantal: 238
unieke: 158
bron: "NOS"
---

<p>Stefanos Tsitsipas (6) heeft bij zijn debuut op de ATP Finals de eindstrijd bereikt. De Griek was Roger Federer (3) in een spannend duel de baas: 6-3, 6-4.</p>
<p>De 38-jarige Federer begon scherp tegen zijn 17 jaar jongere opponent en kreeg meteen een breakpoint. Tsitsipas bleef kalm, serveerde zich uit de problemen en sloeg meteen toe op Federers opslag.</p>
<p>Na een lange game was set een voor hem. Ook Federer liet zijn beste spel zien, maar wist zijn kansen niet te benutten. In Melbourne liet Federer al twaalf kansen liggen op de opslag van Tsitsipas en nu ging het weer die kant op. Op 2-1 pakte Federer eindelijk een break, maar Tsitsipas brak twee keer en maakte het op 5-4 af.</p>
<h2>Tsitsipas vs. Thiem</h2>
<p>In de finale neemt Tsitsipas het op tegen Dominic Thiem. De Oostenrijker (5) was in een teleurstellende wedstrijd de titelverdediger Alexander Zverev (7) de baas: 7-5, 7-5.</p>
<p>Thiem overtuigde in Londen met knappe zeges op Federer en Novak Djokovic. Dat niveau haalde hij tegen Zverev niet, maar op de belangrijke momenten maakte Thiem toch het verschil.</p>
<p>Dat gold niet voor Zverev, die een geÃ«rgerde indruk maakte en bij 5-6 opeens geen bal meer raakte. Met een dubbele fout schonk hij Thiem de set.</p>
<p>In de tweede set was het spelpeil niet veel beter. Beiden grossierden in fouten en een break was genoeg voor Thiem voor zijn eerste finale in Londen.</p><img src="http://feeds.feedburner.com/~r/nossporttennis/~4/9bq1tya6_wg" height="1" width="1" alt=""/>

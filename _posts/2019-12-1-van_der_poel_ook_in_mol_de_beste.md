---
layout: post
title: "Van der Poel ook in Mol de beste"
date: Sun, 01 Dec 2019 16:17:59 +0100
categories: 
- sport 
- wielrennen 
externe_link: "https://www.telegraaf.nl/sport/48648504/van-der-poel-ook-in-mol-de-beste"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ce8db10-145b-11ea-b4a8-0217670beecd.jpg"
aantal: 314
unieke: 199
bron: "De Telegraaf"
---

<p class="intro">Mathieu van der Poel heeft ook de Zilvermeeuwcross in het Belgische Mol gewonnen. Het betekende voor Van der Poel zijn negende overwinning in evenzoveel optredens dit seizoen.</p> <p>Zaterdag was de wereldkampioen ook al de beste in Kortrijk, in een veldrit om de DVV Trofee. In Mol was er voor de Nederlander van Corendon-Circus alleen eer en een flink startgeld te halen.</p><p>Van der Poel rijdt een beperkt programma dat na het WK op 2 februari eindigt. Daardoor zijn de klassementen van wereldbeker, Superprestige en DVV Trofee voor hem van ondergeschikt belang. Maar de wedstrijden waar Van der Poel start hebben tot nu toe hetzelfde beeld laten zien: dat van een renner die ver boven de anderen uitsteekt. In Mol, waar veel van zijn concurrenten ontbraken, was er zo waar nog enige spanning nadat Van der Poel een keer onderuit ging in de voorlaatste ronde. Maar de zege kwam niet in gevaar. De Belg Tom Meeusen werd tweede. David van der Poel zorgde met de derde plaats voor een volledig Corendon-podium.</p><p>Van der Poel erkende voor de camera van Play Sports dat hij had geprobeerd zijn broer David in zijn slipstream naar de tweede plaats te loodsen. „Ik probeerde David zo lang mogelijk mee te nemen. Met z’n tweeën naar de streep rijden zou heel leuk zijn geweest. Maar de achtervolgende groep was vrij sterk, dus dat plannetje ging niet door. Ik had hem wel willen laten winnen, maar dat hij niet goed gevonden. Wellicht hadden we er gewoon voor gesprint.”</p><p>Ook bij de vrouwen ontbraken heel wat toppers: onder anderen wereldkampioene Sanne Cant uit België en de Nederlandse veldrijdsters Lucinda Brand, zaterdag winnares in Kortrijk, Ceylin del Carmen Alvarado en Annemarie Worst waren niet naar Mol afgereisd. De zege ging naar de Belgische Laura Verdonschot, die twee jonge Nederlandse vrouwen naast zich op het podium trof: Shirin van Anrooij werd tweede, Inge van der Heijden derde.</p>

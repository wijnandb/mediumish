---
layout: post
title: "Schutters Jersey City kozen joodse supermarkt doelbewust uit"
date: Wed, 11 Dec 2019 17:05:54 +0100
category: nieuws
externe_link: "https://nos.nl/l/2314300"
image: "https://nos.nl/data/image/2019/12/11/613444/1008x567.jpg"
aantal: 250
unieke: 167
author: "NOS"
---

<p>De burgemeester van Jersey City zegt dat de mensen die gisteren drie bezoekers van een joodse supermarkt doodschoten hun doelwit bewust hebben uitgezocht. Maar hij weigert het vooralsnog een antisemitische aanslag te noemen, omdat het motief nog wordt onderzocht.</p>
<p>Bij een urenlang vuurgevecht kwamen ook de twee daders om het leven. Hun identiteit is nog niet bekendgemaakt.</p>
<p>Amerikaanse media zeggen dat het gaat om David Anderson en Francine Graham. Anderson zou in het verleden lid zijn geweest van de Black Hebrew Israelites, een haatgroep van zwarte nationalisten die sterk antisemitisch en anti-wit zijn. Ook had hij een flink strafblad.</p>
<p>Burgemeester Steven Fulop spreekt op Twitter geruchten tegen dat de schutters moslims waren.</p>
<p>De aanslag begon op een begraafplaats 1,5 kilometer van de supermarkt, waar de twee een politieman doodschoten. Volgens Amerikaanse media was de agent afgekomen op een melding over een gestolen busje dat zou zijn gebruikt bij een moord afgelopen weekend.</p>
<p>De burgemeester zegt dat uit bewakingsbeelden blijkt dat de schutters vervolgens in het busje langzaam door de straten reden, verschillende winkels passeerden en pas stopten toen ze bij de joodse supermarkt aankwamen.</p>
<p>Daar begonnen ze meteen te schieten op de klanten in de winkel. "Er liepen veel mensen op straat dus ze hadden ook andere doelwitten kunnen kiezen, maar dat deden ze niet", zei burgemeester Fulop. Hij verwacht later vandaag met meer details te komen over de achtergrond van de daders en de slachtoffers.</p>
<p>Fulop sprak gisteravond al van een van de moeilijkste dagen uit zijn leven: </p>

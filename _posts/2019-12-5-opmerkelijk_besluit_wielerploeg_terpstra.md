---
layout: post
title: "Opmerkelijk besluit wielerploeg Terpstra"
date: Thu, 05 Dec 2019 15:38:16 +0100
categories: 
- sport 
- wielrennen 
externe_link: "https://www.telegraaf.nl/sport/1486245722/opmerkelijk-besluit-wielerploeg-terpstra"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dfc2f214-176c-11ea-a699-0218eaf05005.jpg"
aantal: 178
unieke: 117
bron: "De Telegraaf"
---

<p class="intro">Wielerploegen zonder licentie voor de UCI WorldTour zijn doorgaans dolblij als ze een wildcard krijgen voor een grote ronde, maar de Franse ploeg Total Direct Energie heeft juist besloten af te zien van deelname aan de komende Giro d’Italia.</p> <p>De formatie van Niki Terpstra verdiende als beste procontinentale team van dit jaar een wildcard voor alle WorldTour-wedstrijden in 2020, waaronder de drie grote rondes (Giro, Tour en Vuelta).</p><p>Total Direct Energie zegt echter niet over genoeg renners en budget te beschikken om alle rondes af te gaan en wil vooral pieken in eigen land, tijdens de Tour de France. „We hebben daarom besloten niet naar de Giro te gaan”, zegt directeur Jean-René Bernaudeau.</p><p>„We zouden onszelf in sportief opzicht in gevaar brengen als we wel zouden meedoen. De ploeg is niet groot genoeg om succesvol te kunnen zijn in de klassiekers, de Giro en de Tour de France.”</p><p>De Franse ploeg gaf daarmee ook gehoor aan de wens van Giro-baas Mauro Vegni. De Italiaan had gevraagd de wildcard terug te geven, zodat hij een ploeg uit eigen land kan uitnodigen.</p>

---
layout: post
title: "De sport van donderdag bij de NOS"
date: Thu, 05 Dec 2019 06:18:59 +0100
categories: 
- sport 
- algemeen 
externe_link: "https://nos.nl/l/2313335"
image: "https://nos.nl/data/image/2019/12/05/611124/1008x567.jpg"
aantal: 283
unieke: 179
bron: "NOS"
---

<p>Kunnen de Nederlandse handbalsters en zwemmers vandaag voor een surprise zorgen, op respectievelijk het WK in Japan en de EK kortebaan in Glasgow?</p>
<p>Om 10.00 uur al klinkt het fluitsignaal voor het cruciale handbalduel tussen Nederland en Servië. Oranje, dat tot dusver een keer verloor en twee keer won op het WK, moet winnen om uitzicht te blijven houden op de tweede ronde van het toernooi.</p>
<p>Een verslag en de reacties zijn kort na de wedstrijd te lezen op NOS.nl, een samenvatting van het duel is 's avonds te zien in het Sportjournaal om 18.45 uur op NPO 1 en al eerder op onze website en de NOS-app.</p>
<h2>EK kortebaan</h2>
<p>Vanaf 18.00 uur zijn de ogen gericht op Arno Kamminga, Femke Heemskerk, Arjan Knipping, Kira Toussaint en Valerie van Loon. Zij duiken in Glasgow het water in en gaan proberen de (halve) finales te halen bij de EK kortebaan.</p>
<p>De verrichtingen in het Schotse water zijn te volgen via de livestream op NOS.nl en de NOS-app. Beelden van de (halve) finales zijn ook te zien in het Sportjournaal. </p>
<h2>Wintersquad #3</h2>
<p>Op het YouTube-kanaal van NOS Sport verschijnt vanmiddag de derde aflevering van Wintersquad, de serie waarin we acht topsporters dit winterseizoen volgen.</p>
<p>Deze keer is het de beurt aan schaatsers Antoinette de Jong en Thomas Geerdinck en paralympisch zitskiër Jeroen Kampschreur.</p>
<h2>Van der Veen te gast bij de radio</h2>
<p>In Langs de Lijn En Omstreken op NPO Radio 1 (vanaf 20.30 uur) is Peter van der Veen te gast.</p>
<p>De bondscoach van het Nederlands elftal onder 17 haalde onlangs met zijn ploeg de halve finales op het WK in Brazilië. Hij blikt vanavond terug op dat toernooi en praat over zijn vak.</p>

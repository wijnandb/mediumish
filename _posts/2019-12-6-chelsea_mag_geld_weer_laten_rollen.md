---
layout: post
title: "Chelsea mag geld weer laten rollen"
date: Fri, 06 Dec 2019 12:40:56 +0100
categories: 
- sport 
- algemeen 
externe_link: "https://www.telegraaf.nl/sport/1971142170/chelsea-mag-geld-weer-laten-rollen"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4401ae72-181d-11ea-942d-02d2fb1aa1d7.jpg"
aantal: 140
unieke: 96
bron: "De Telegraaf"
---

<p class="intro">Chelsea mag de komende transferperiode in januari weer spelers kopen. Dat is het gevolg van een uitspraak van het hof van sportarbitrage CAS in Lausanne, dat het transferverbod voor de club uit Londen halveerde.</p> <p>Wereldvoetbalbond FIFA had Chelsea gestraft voor het overtreden van de regels die gelden voor het vastleggen van minderjarige spelers. De club mocht aanvankelijk twee transferperiodes geen nieuwe spelers contracteren.</p><p>De club ging in beroep bij het CAS en vond deels gehoor. Het Zwitserse hof oordeelde dat Chelsea weliswaar de regels had overtreden, maar bij veel minder jeugdspelers dan de FIFA beweerde. Het transferverbod is om die reden teruggebracht naar één periode. Aangezien dat de zomer van dit jaar was, heeft Chelsea zijn straf dus al uitgezeten.</p><p>Het CAS bepaalde verder dat de boete voor Chelsea ook wordt gehalveerd, van 600.000 naar 300.000 Zwitserse franken (ongeveer 275.000 euro)</p>

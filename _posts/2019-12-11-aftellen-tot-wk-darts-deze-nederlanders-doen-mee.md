---
layout: post
title: "Aftellen tot WK darts: deze Nederlanders doen mee"
date: Wed, 11 Dec 2019 12:25:00 +0100
category: darts
externe_link: "https://www.telegraaf.nl/sport/1522073661/aftellen-tot-wk-darts-deze-nederlanders-doen-mee"
image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ecf02eee-1c11-11ea-b8ed-0218eaf05005.jpg"
aantal: 1079
unieke: 539
author: "Telegraaf"
---

<p class="intro">Nog twee nachtjes slapen en dan is het weer zover. Vanaf vrijdag 13 december wordt er in het Londense Alexandra Palace weer gestreden om de wereldtitel darts en de daarbij behorende hoofdprijs van zo’n 585.000 euro. Michael van Gerwen verdedigt zijn titel en komt als regerend kampioen traditioneel op de openingsavond in actie. In totaal doen er elf Nederlanders mee aan het WK.</p> <p>Er is een totale prijzenpot van bijna drie miljoen euro. Zo weten de instromers in de eerste ronde zich verzekerd van ruim 8500 euro en zijn de inkomsten in de tweede ronde al verdubbeld naar minimaal 17.000 euro. Ook voor de verliezend finalist ligt er altijd nog een cheque van bijna 235.000 euro klaar. Van Gerwen won bij de laatste editie voor de eerste keer de door de PDC opgehoofde hoofdprijs van ruim een half miljoen euro.</p><p>Beschermde status</p><p>Vier Nederlanders hebben in de eerste ronde vanwege hun geplaatste status een bye. Als nummer één van de wereld treft Van Gerwen in de tweede schifting de winnaar van de partij tussen landgenoot Jelle Klaasen en de Noord-Ier Kevin Burness. Jermaine Wattimina is in Engeland als achttiende geplaatst en krijgt bij zijn eerste optreden te maken met jeugdwereldkampioen Luke Humphries of Devon Petersen.</p><p>Jeffrey de Zwaan is als 23e gerangschikt en hem staat mogelijk een pikante clash met zijn leermeester Raymond van Barneveld te wachten. Vijfvoudig wereldkampioen Barney moet in de eerste ronde wel eerst afrekenen met de Amerikaan Darin Young. Die partij staat voor zaterdagavond 14 december gepland. De 52-jarige Hagenaar neemt in Alexandra Palace definitief afscheid van het darts, de sport die in de jaren negentig in Nederland op de kaart zette. Tot slot is Danny Noppert de nummer 31 van de beschermde lijst. Hij treft de Steve Lennon of Callan Rydz.</p><p>Openingsavond</p><p>Op de openingsavond van het WK darts verschijnen naast Van Gerwen nog twee Nederlanders aan de ochte. Het bal wordt geopend door Klaasen, de BDO-kampioen van 2006 toen hij in de finale niemand minder dan Van Barneveld versloeg. De Brabander verkeert dit jaar niet in zijn beste vorm. Desondanks moet hij de eerste ronde prima kunnen overleven. In de persoon van Burness treft Klaasen de nummer 87 van de wereld. Overigens is Klaasen, die bij het PDC WK van 2016 de halve finales haalde, op de zogenoemde Order of Merit zelf afgezakt naar een 48e plek. Geert Nentjes neemt het op de eerste speeldag onmiddellijk op tegen de Belg Kim Huybrechts. De 21-jarige Urker maakte vorig jaar zijn debuut op het WK en verloor toen met 0-3 in sets van Nathan Aspinall.</p><p>Pittige loting</p><p>Vincent van der Voort heeft zeker geen makkelijke loting. De 43-jarige darter uit Purmerend werd bij de loting gekoppeld aan het 17-jarige Ierse talent Keane Barry. Bij een overwinning is Dave Chisnall (10e geplaatst) de volgende opponent. Daarna behoort in de derde ronde een Nederlands onderonsje met De Zwaan of Van Barneveld tot de mogelijkheden. Maar dat scenario is nog ver weg. Verder geven Benito van de Pas, Jan Dekker en Ron Meulenkamp voor Nederland acte de présence.</p><p>Zie hieronder het volledige speelschema van de eerste en tweede speelronde. Tijdens de twee kerstdagen wordt er in Londen niet gespeeld. Na de kerst wordt het WK vervolgd met de derde ronde. De finale van het WK darts wordt op 1 januari van het nieuwe jaar afgewerkt.</p><p>Vrijdag 13 december (20:00 uur)</p><p>Jelle Klaasen - Kevin Burness (eerste ronde)
Kim Huybrechts - Geert Nentjes (eerste ronde)
Luke Humphries - Devon Petersen (eerste ronde)
Michael van Gerwen - Klaasen/Burness (tweede ronde)</p><p>Zaterdag 14 december (13:30 uur)</p><p>Darius Labanauskas - Matthew Edgar (eerste ronde)
Ryan Meikle - Yuki Yamada (eerste ronde)
Luke Woodhouse - Paul Lim (eerste ronde)
Jermaine Wattimena - Humphries/Petersen (tweede ronde)</p><p>Zaterdag 14 december (20:00 uur)</p><p>Mark McGeeney - Matt Campbell (eerste ronde)
Jamie Hughes - Zoran Lerchbacher (eerste ronde)
Raymond van Barneveld - Darin Young (eerste ronde)
Rob Cross - Huybrechts/Nentjes (tweede ronde)</p><p>Zondag 15 december (13:30 uur)</p><p>Kyle Anderson - Xiaochen Zong (eerste ronde)
Ross Smith - Ciaran Teehan (eerste ronde)
Brendan Dolan - Nitin Kumar (eerste ronde)
Ian White - Labanauskas/Edgar (tweede ronde)</p><p>Zondag 15 december (20:00 uur)</p><p>Arron Monk - Jose Justicia (eerste ronde)
Andy Boulton - Danny Baggish (eerste ronde)
James Richardson - Mikuru Suzuki (eerste ronde)
Michael Smith - Woodhouse/Lim (tweede ronde)</p><p>Maandag 16 december (20:00 uur)</p><p>Steve Lennon - Callan Rydz (eerste ronde)
William O’Connor - Marko Kantele (eerste ronde)
Vincent van der Voort - Keane Barry (eerste ronde)
Gary Anderson - Dolan/Kumar (tweede ronde)</p><p>Dinsdag 17 december (13:30 uur)</p><p>Ryan Searle - Robbie King (eerste ronde)
Cristo Reyes - Lourence Ilagan (eerste ronde)
Rowby-John Rodriguez - Noel Malicdem (eerste ronde)
Krzysztof Ratajski - Hughes/Lerchbacher (tweede ronde)</p><p>Dinsdag 17 december (20:00 uur)</p><p>Ritchie Edhouse - Boris Koltsov (eerste ronde)
Jose De Sousa - Damon Heta (eerste ronde)
Ted Evetts - Fallon Sherrock (eerste ronde)
Jeffrey de Zwaan - Van Barneveld/Young (tweede ronde)</p><p>Woensdag 18 december (13:30 uur)</p><p>Ron Meulenkamp - Ben Robb (eerste ronde)
Mickey Mansell - Seigo Asada (eerste ronde)
Harry Ward - Madars Razma (eerste ronde)
Stephen Bunting - Monk/Justicia (tweede ronde)</p><p>Woensdag 18 december (20:00 uur)</p><p>James Wilson - Nico Kurz (eerste ronde)
Josh Payne - Diogo Portela (eerste ronde)
Gabriel Clemens - Benito van de Pas (eerste ronde)
James Wade - Edhouse/Koltsov (tweede ronde)</p><p>Donderdag 19 december (13:30 uur)</p><p>Justin Pipe - Benjamin Pratnemer (eerste ronde)
Ryan Joyce - Jan Dekker (eerste ronde)
John Henderson - Richardson/Suzuki (tweede ronde)
Steve Beaton - K Anderson/Zong (tweede ronde)</p><p>Donderdag 19 december (20:00 uur)</p><p>Chris Dobey - Meulenkamp/Robb (tweede ronde)
Danny Noppert - Lennon/Rydz (tweede ronde)
Dave Chisnall - Van der Voort/Barry (tweede ronde)
Gerwyn Price O’Connor/Kantele (tweede ronde)</p><p>Vrijdag 20 december (13:30 uur)</p><p>Darren Webster - Meikle/Yamada (tweede ronde)
Mervyn King - R Smith/Teehan (tweede ronde)
Jonny Clayton - Joyce/Dekker (tweede ronde)
Ricky Evans - McGeeney/Campbell (tweede ronde)</p><p>Vrijdag 20 december (20:00 uur)</p><p>Nathan Aspinall - Boulton/Baggish (tweede ronde)
Joe Cullen - Wilson/Kurz (tweede ronde)
Max Hopp - Clemens/Van de Pas (tweede ronde)
Peter Wright - Rodriguez/Malicdem (tweede ronde)</p><p>Zaterdag 21 december (13:30 uur)</p><p>Keegan Brown - Mansell/Asada (tweede ronde)
Simon Whitlock - Ward/Razma (tweede ronde)
Steve West - Searle/R King (tweede ronde)
Adrian Lewis - Reyes/Ilagan (tweede ronde)</p><p>Zaterdag 21 december (20:00 uur)</p><p>Daryl Gurney - Pipe/Pratnemer (tweede ronde)
Glen Durrant - De Sousa/Heta (tweede ronde)
Mensur Suljovic - Evetts/Sherrock (tweede ronde)
Dimitri Van den Bergh - Payne/Portela (tweede ronde)</p><p>Format</p><p>Eerste ronde - Best of vijf sets (geen tie-break)
Tweede ronde - Best of vijf sets
Derde ronde - Best of zeven sets
Vierde ronde - Best of zeven sets
Kwartfinales - Best of negen sets
Halve finales - Best of elf sets
Finale - Best of dertien sets</p>

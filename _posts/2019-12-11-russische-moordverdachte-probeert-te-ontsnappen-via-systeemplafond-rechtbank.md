---
layout: post
title: "Russische moordverdachte probeert te ontsnappen via systeemplafond rechtbank"
date: Wed, 11 Dec 2019 16:39:24 +0100
category: nieuws
externe_link: "https://nos.nl/l/2314295"
image: "https://nos.nl/data/image/2019/12/11/613437/1008x567.jpg"
aantal: 146
unieke: 96
author: "NOS"
---

<p>Een Russische moordverdachte heeft in een rechtbank geprobeerd om te ontsnappen via het systeemplafond. Op camerabeelden is te zien dat hij onder toeziend oog van bewakers via een bankje uit zijn kooi klimt en de plafondplaten wegduwt.</p>
<p>Volgens Russische media wordt de 18-jarige man ervan verdacht dat hij zijn zus heeft gedood, terwijl hij onder invloed was van drugs.</p>
<h2>Taser</h2>
<p>Zodra de drie aanwezige bewakers de ontsnappingspoging doorhebben, proberen ze hem tegen te houden door aan zijn benen te hangen. De broek van de verdachte zakt daarbij tot op zijn enkels.</p>
<p>Gedurende 1,5 minuut blijft de man steken, met zijn romp boven het systeemplafond en met bewakers die aan zijn blote benen hangen. Nadat een van de bewakers een taser tegen zijn been heeft gezet, klimt de verdachte - met enige moeite - naar beneden.</p>
<p>Hij krijgt vervolgens zijn broek terug en wordt geboeid door bewakers.</p>

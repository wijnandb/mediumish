---
layout: post
title: "Wekdienst 6/12: verdachten Den Bosch voorgeleid en Merkel in Auschwitz"
date: Fri, 06 Dec 2019 06:57:36 +0100
category: nieuws
externe_link: "https://nos.nl/l/2313472"
image: "https://nos.nl/data/image/2019/12/06/611699/1008x567.jpg"
aantal: 459
unieke: 287
bron: "NOS"
---

<p>Goedemorgen! De Duitse bondskanselier Angela Merkel bezoekt voor het eerst in haar ambtsperiode het voormalige Duitse vernietigingskamp Auschwitz in Polen. En in Madrid zal klimaatactivist Greta Thunberg de menigte toespreken tijdens een klimaatmars.</p>
<p>Van tijd tot tijd valt er regen en bij een stevige wind wordt het uiteindelijk 8 tot 11 graden. Ook in het weekeinde blijft het wisselvallig en is het, zowel overdag als in de nacht, zacht.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De acht mannen die worden verdacht van groepsverkrachtingen in Den Bosch worden voorgeleid aan de rechter-commissaris. Voor het eerst in haar ambtsperiode bezoekt de Duitse bondskanselier Angela Merkel Auschwitz, het voormalige vernietigings-en concentratiekamp van de nazi's in Polen. De twee bemanningsleden van de gezonken viskotter UK-165 uit Urk worden begraven op de begraafplaats in het dorp. Het schip zonk vorige week donderdag voor de kust van Texel. In Madrid wordt bij de klimaattop een demonstratie gehouden. Activiste Gretha Thunberg arriveert vandaag ook in de stad en houdt een speech tijdens deze mars. </p>
<h2>Wat heb je gemist?</h2>
<p>Rechters zijn gewelds- en zedenmisdrijven de afgelopen twintig jaar veel strenger gaan bestraffen. De straffen voor deze delicten gingen gemiddeld met twee derde omhoog, blijkt uit onderzoek van de Raad voor de Rechtspraak. Voor bepaalde drugsdelicten en bedreigingen zijn rechters juist minder streng straft dan twintig jaar geleden. "Bij kleinere drugsdelicten zijn de straffen gezakt, maar ik denk dat het voor de invoer van harddrugs juist andersom is", zegt een Rotterdamse rechter.</p>
<h2>Ander nieuws uit de nacht</h2>
<p>Luchtvaartmaatschappij KLM heeft vorig jaar geweigerd mee te werken aan de uitzetting van Lili en Howick, schrijft De Telegraaf. De tickets van de Armeense asielkinderen werden de avond voor vertrek geannuleerd.De Indiase politie heeft de vier mannen doodgeschoten die werden verdacht van het verkrachten, vermoorden en in brand steken van een vrouw in Hyderabad. De vier vluchtten volgens de politie weg tijdens een reconstructie.R. Kelly heeft volgens Amerikaanse aanklagers een overheidsfunctionaris omgekocht. Dat gebeurde midden jaren 90, toen hij wilde trouwen met de 15-jarige Aaliyah. Met het smeergeld zou de r&amp;b-zanger een valse ID-kaart hebben geregeld.</p>
<h2>En dan nog even dit</h2>
<p>Het vermogen om alcohol te kunnen verteren, heeft mogelijk voorkomen dat een vroege voorouder van de mens uitstierf. Dat stellen Britse wetenschappers in een nieuw boek, schrijft de VRT. Zo'n 10 miljoen jaar geleden liepen de mensapenpopulaties terug, omdat ze in tegenstelling tot andere apensoorten onrijp fruit niet goed konden verteren. Wat ze mogelijk heeft gered, was een genetische aanpassing waardoor ze alcohol konden verteren. Daarmee konden ze het overrijpe fruit dat op de grond was gevallen eten en die nieuwe bron van calorieÃ«n gaf hun een voordeel.</p>
<p>Proost!</p>

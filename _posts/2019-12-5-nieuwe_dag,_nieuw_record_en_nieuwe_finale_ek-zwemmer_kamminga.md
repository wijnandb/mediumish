---
layout: post
title: "Nieuwe dag, nieuw record en nieuwe finale EK-zwemmer Kamminga"
date: Thu, 05 Dec 2019 11:40:22 +0100
categories: 
- sport 
- algemeen 
externe_link: "https://nos.nl/l/2313358"
image: "https://nos.nl/data/image/2019/12/05/611440/1008x567.jpg"
aantal: 216
unieke: 142
bron: "NOS"
---

<p>Arno Kamminga is bij de EK kortebaan in Glasgow doorgedrongen tot de finale van de 200 meter schoolslag. Die is donderdagavond om 18.15 uur live te zien op NOS.nl en in de NOS-app.</p>
<p>Kamminga zwom net als op woensdag op de 50 school een Nederlands record. Met zijn 2.02,41 was hij 0,05 sneller dan zijn oude toptijd Ã©n de snelste zwemmer in de series.</p>
<h2>Blakende vorm</h2>
<p>Al maanden is Kamminga in een blakende vorm. De schoolslagspecialist boekte wereldbekerzeges in Berlijn en Boedapest en woensdag was er EK-brons op de 50 meter met wederom een nationaal record.</p>
<p>"Het komt zeker niet vanzelf, ik moet er hard voor werken. Ik wil gewoon elke race hard zwemmen", zei hij na zijn serie.</p>
<p>Later in de ochtend haalde Kamminga met Kira Toussaint, Jesse Puts en Femke Heemskerk ook de finale van de 4x50 meter wisselslag. Ze zwommen de tweede tijd in de series: 1.38,69.</p>
<p>Met een persoonlijk record haalde Arjan Knipping op de 400 meter wisselslag als derde de finale (4.05,76). Heemskerk, in het verleden goed voor zes keer EK-goud, kwalificeerde zich als derde voor de halve finales op de 100 meter vrije slag.</p>
<p>Valerie van Loon, die woensdag strandde in de series op de 50 meter schoolslag, schaarde zich eveneens onder de laatste zestien op de 100 meter wisselslag.</p>

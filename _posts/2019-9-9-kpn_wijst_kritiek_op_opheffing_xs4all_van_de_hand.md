---
layout: post
title: "KPN wijst kritiek op opheffing XS4ALL van de hand"
date: Mon, 09 Sep 2019 10:47:18 +0200
categories: 
- financieel 
- economie 
externe_link: "https://nos.nl/l/2300949"
feature_image: "https://nos.nl/data/image/2019/09/09/576045/1008x567.jpg"
aantal: 253
unieke: 153
bron: NOS
---

<p>KPN wijst kritiek van de ondernemingsraad van KPN-dochter XS4ALL van de hand. De ondernemingsraad beschuldigt KPN van wanbeleid en waardevernietiging bij XS4ALL. Zo zou de financiÃ«le onderbouwing niet kloppen van een plan om XS4ALL op te heffen en te laten opgaan in KPN. KPN vindt de kritiek ongegrond en "niet in het belang van de bedrijven, de klanten en de medewerkers".</p>
<p>KPN nam Nederlands oudste internetprovider in 1998 over. Het beloofde toen het zelfstandige karakter overeind te houden, maar begin dit jaar werd bekend dat KPN het merk XS4ALL opheft.</p>
<p>Het telecombedrijf zegt nu in een persbericht dat XS4ALL de afgelopen 21 jaar zijn "onderscheidende positie" binnen de KPN-groep en in de telecommarkt heeft kunnen behouden. Het moederbedrijf is het niet eens met de kritiek dat XS4ALL is verwaarloosd of gemarginaliseerd.</p>
<p>Daan Willems van de OR van XS4ALL zegt dat het erop lijkt dat "KPN volledig in ontkenning zit zonder naar de bezwaren te luisteren". De OR praat verder met KPN, maar sluit ook een gang naar de rechter niet uit.</p>
<h2>Opheffing</h2>
<p>Vorige week leverde OR felle kritiek op het voornemen van KPN om XS4ALL op te heffen. De berekeningen achter het plan zouden niet kloppen.</p>
<p>Ook willen de medewerkers van XS4ALL niet in KPN opgaan. "Inherent zijn het heel andere bedrijven", aldus Willems. "XS4ALL is gericht op mensen die kwaliteit zoeken en die veel van techniek weten. We komen op voor privacy en internetvrijheid. Die kernwaardes botsen met KPN."</p>
<p>KPN bezit meer merken; dit zijn de Nederlandse aanbieders op een rij: </p>

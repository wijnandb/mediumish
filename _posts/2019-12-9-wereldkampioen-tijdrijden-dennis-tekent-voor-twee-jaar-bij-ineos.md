---
layout: post
title: "Wereldkampioen tijdrijden Dennis tekent voor twee jaar bij Ineos"
date: Mon, 09 Dec 2019 13:01:36 +0100
category: sport_algemeen
externe_link: "https://nos.nl/l/2313993"
image: "https://nos.nl/data/image/2019/12/09/612870/1008x567.jpg"
aantal: 172
unieke: 130
bron: "NOS"
---

<p>Rohan Dennis rijdt de komende twee jaar voor Team Ineos. De Australische wielrenner, regerend wereldkampioen tijdrijden, reed sinds augustus 2018 voor Bahrain-Merida.</p>
<p>De 29-jarige Dennis was met die ploeg in conflict geraakt, nadat hij in de twaalfde etappe van de Tour de France was afgestapt op 80 kilometer van de finish. </p>
<p>Ontevredenheid over materiaal en kleding zou de achterliggende reden zijn, iets dat bevestigd werd door ploeggenoot Dylan Teuns, maar Dennis wil dat bevestigen noch ontkennen. Wel laat hij doorschemeren dat hij psychisch niet helemaal in orde was.</p>
<p>Zijn contract met Bahrain-Merida werd in september al ontbonden. Dennis verheugt zich op het avontuur bij Ineos, het vroegere Team Sky.</p>
<p>"Het is altijd een droom voor me geweest bij dit team te mogen rijden", aldus Dennis. "Ik ben altijd groot fan van ze geweest, al in hun eerste jaren. Ineos is een team dat gelooft in innovatie, zeker op het gebied van tijdrijden."</p>
<p>Bij de Britse wielerploeg rijden onder anderen Dylan van Baarle en Tourwinnaars Egan Bernal, Geraint Thomas en Chris Froome.</p>

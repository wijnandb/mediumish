---
layout: post
title: "Schouten slaat dubbelslag bij marathonvierdaagse, derde zege voor Hekman"
date: Sat, 23 Nov 2019 23:26:01 +0100
category: schaatsen
externe_link: "http://feeds.nos.nl/~r/nossportschaatsen/~3/6RSlpgjPa68/2311755"
image: "https://nos.nl/data/image/2019/11/23/595748/1008x567.jpg"
aantal: 159
unieke: 111
author: "NOS"
---

<p>Marathonschaatsster Kelly Schouten heeft voor eigen publiek in Hoorn de derde etappe van de Trachitol Trophy gewonnen. Daarmee nam ze ook de leidende positie in het klassement over.</p>
<p>Na tachtig ronden was Schouten de snelste van een grote kopgroep. Merel Bosma eindigde als tweede en Jade van der Molen kwam als derde over de streep. Marijke Groenewoud won de eerste twee wedstrijden van de vierdaagse. Ze miste in Hoorn echter de slag, waardoor Schouten de leiderstrui kon overnemen.</p>
<h2>Mannen</h2>
<p>Gary Hekman zegevierde bij de mannen voor de derde dag op rij. Hij verstevigde daarmee zijn leidende positie. Sjoerd den Hertog eindigde als tweede en de Italiaan Daniel Niero finishte als derde.</p>
<p>Zondag is in Groningen de grote finale, met 100 ronden voor de vrouwen en 150 ronden voor de mannen. De finale is (deels) live te zien op NPO 1, NOS.nl en de NOS-app. De vrouwen starten om 14.45 uur, de mannen om 16.15 uur.</p><img src="http://feeds.feedburner.com/~r/nossportschaatsen/~4/6RSlpgjPa68" height="1" width="1" alt=""/>

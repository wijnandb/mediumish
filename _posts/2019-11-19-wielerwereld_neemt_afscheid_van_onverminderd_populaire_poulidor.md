---
layout: post
title: "Wielerwereld neemt afscheid van onverminderd populaire Poulidor"
date: Tue, 19 Nov 2019 12:11:33 +0100
categories: 
- sport 
- wielrennen 
externe_link: "https://nos.nl/l/2311104"
image: "https://nos.nl/data/image/2019/11/19/594340/1008x567.jpg"
aantal: 217
unieke: 150
bron: "NOS"
---

<p>De wielerwereld heeft oud-renner Raymond Poulidor de laatste eer bewezen. De uitvaart van de vorige week overleden Poulidor vond dinsdagochtend plaats in zijn woonplaats Saint-Leonard-de-Noblat, niet ver van Limoges.</p>
<p>De afscheidsdienst voor de oud-renner, de opa van renners David en Mathieu van der Poel, werd bijgewoond door vele grote namen uit de wielerhistorie. Zo waren onder anderen oud-Tourwinnaars Bernard Hinault, Bernard Thévenet en Lucien Aimar aanwezig. Ook Tourdirecteur Christian Prudhomme en diens voorganger Jean-Marie Leblanc waren er.</p>
<p>'Poupou' was al tijdens zijn carrière in de jaren zestig en zeventig een van de populairste renners van Frankrijk. Die populariteit had hij te danken aan zijn aanvalslust en de vele tweede plaatsen die hem de bijnaam de 'Eeuwige Tweede' opleverden. Zo stond hij acht keer op het Tourpodium in Parijs en zegevierde hij in zeven etappes, maar hij won de Ronde van Frankrijk nooit.</p>
<p>In 1961 schreef hij Milaan-Sanremo op zijn naam en in 1964 won hij de Ronde van Spanje.</p>
<p>Poulidor bleef tot aan zijn overlijden, vorige week woensdag, onverminderd populair. Duizenden belangstellenden volgden de afscheidsdienst op grote schermen bij de kerk.</p>
<p>Onder anderen de Franse president Emmanuel Macron en prins Albert II van Monaco toonden middels een bloemstuk hun medeleven.</p>
<p>In 2004 ging wielerjournalist Jean Nelissen langs bij Raymond Poulidor om terug te blikken op zijn carrière:</p>

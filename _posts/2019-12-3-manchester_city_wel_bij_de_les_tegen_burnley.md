---
layout: post
title: "Manchester City wel bij de les tegen Burnley"
date: Tue, 03 Dec 2019 23:07:52 +0100
category: voetbal
externe_link: "https://nos.nl/l/2313192"
image: "https://nos.nl/data/image/2019/12/03/610011/1008x567.jpg"
aantal: 246
unieke: 177
bron: "NOS"
---

<p>Manchester City heeft zich herpakt na het 2-2 gelijkspel tegen Newcastle United. De uitwedstrijd tegen Burnley leverde geen problemen op: 1-4.</p>
<p>Gabriel Jesus, die voor het laatst op 19 oktober had gescoord, kon eindelijk weer persoonlijk succes vieren.</p>
<p>De Braziliaanse spits krulde de bal in de eerste helft in de verre hoek achter doelman Nick Pope en passeerde hem kort na rust op aangeven van Bernardo Silva opnieuw.</p>
<h2>Uithaal Rodrigo</h2>
<p>Met een schitterende uithaal zorgde Rodrigo voor het doelpunt van de avond en vlak voor tijd schoof Riyad Mahrez de 0-4 binnen. Robbie Brady redde vervolgens de eer voor Burnley, met Erik Pieters als basisklant.</p>
<p>Ondanks de zege kijkt de ploeg van Pep Guardiola tegen een achterstand van acht punten aan op Liverpool, dat woensdagavond de stadsderby speelt tegen Everton.</p>
<p>Crystal Palace heeft zijn plek in de subtop verstevigd door op eigen veld een kleine zege te boeken op Bournemouth: 1-0. De thuisploeg speelde ruim zeventig minuten met een man minder.</p>
<p>Mamadou Sakho werd bij Crystal Palace in de negentiende minuut weggestuurd wegens een harde overtreding. Tien minuten later moest Patrick van Aanholt het veld verlaten met een blessure, vermoedelijk een hamstringblessure.</p>
<p>Zonder Sakho bleef Palace gevaarlijk. Jeffrey Schlupp, uitgerekend de vervanger van Van Aanholt, maakte een kwartier voor tijd na een solo het doelpunt.</p>
<p>Crystal Palace staat voorlopig op de vijfde plaats. Bournemouth, waar aanvoerder Nathan Ak√© de hele wedstrijd speelde en Arnaut Danjuma Groeneveld na een uur werd gewisseld, staat in de middenmoot: twaalfde.</p>

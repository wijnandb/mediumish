---
layout: post
title: "Nadal en Monfils tonen hun grootse vorm in New York"
date: Tue, 03 Sep 2019 04:18:51 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/joiommRJPpY/2300110"
feature_image: "https://nos.nl/data/image/2019/09/03/574574/1008x567.jpg"
aantal: 225
unieke: 161
bron: NOS
---

<p>Rafael Nadal is ten koste van Marin Cilic doorgedrongen tot de kwartfinales van de US Open. De drievoudig winnaar won in New York met 6-3, 3-6, 6-1, 6-2 van de eenmalig kampioen.</p>
<p>Cilic (ATP-23) heeft niet meer de vorm die hem in januari 2018 naar de derde plek op de wereldranglijst bracht. In de tweede set kwam de Kroaat daar echter wel dicht bij in de buurt.</p>
<p>Nadal wist dat hij een tandje bij moest schakelen en dat deed hij. De Spanjaard pepte zich op met vreugdesprongetjes en gebalde vuisten en walste over Cilic heen. Met een ongelofelijke bal langs het net kwam hij op matchpoint en dat benutte hij direct.</p>
<p>GaÃ«l Monfils behaalde een vlugge 6-1, 6-2, 6-2 zege op Pablo Andujar. Toch kreeg het publiek waar voor zijn geld, want de vaak zo spectaculair spelende Fransman trok alle registers open.</p>
<p>De 33-jarige Monfils liet zijn even oude opponent volstrekt kansloos met een reeks prachtige winners en watervlug voetenwerk. Hij haalde zelfs een keer zijn imposante dunksmash uit de kast.</p>
<p>Andujar, die pas diep in de tweede set zijn eerste winner sloeg, onderging dit alles met een glimlach op het gezicht. De Spanjaard is na drie operaties aan zijn elleboog al lang blij dat hij weer kan spelen en kwam maar mooi voor het eerst zo ver op een grandslamtoernooi.</p><img src="http://feeds.feedburner.com/~r/nossporttennis/~4/joiommRJPpY" height="1" width="1" alt=""/>
